# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:30.326485
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百五十
<pb:KR4e0201_WYG_150-1a>¶
欽定四庫全書¶
　弇州四部稿巻一百五十¶
　　　　　　　　　　　明　王世貞　撰¶
説部¶
　　藝苑巵言七¶
髙子業少負淵敏生支干與偽漢友諒同既遷楚臬恒¶
邑邑不自得發病卒寔友諒彭湖之歲也其詩如積賤¶
詎有基履榮誠無階既妨來者途誰明去矣懐茫然大¶
<pb:KR4e0201_WYG_150-1b>¶
楚國白日失兼城久臥不知春茫然怨行役為客難稱¶
意逢人未敢言失路還為客他鄉獨送君衆女競中閨¶
獨退反成怒寒星出户少秋露墜衣繁以我不如意逢¶
君同此心當軒留駟馬出户倚雙童里中夷門監牆外¶
酒家胡為農信可歡世自薄耕稼問年有短髮逐世無¶
長䇿林深得日薄地静覺蟬多又文章知汝在功名何¶
物是騎馬問春星殘雨夕陽移淸婉深至五言上乗¶
王稚欽少為文頃刻便就多竒氣然好狎㳺黏竿風鴟¶
<pb:KR4e0201_WYG_150-2a>¶
諸童子樂又蹶不可馴父母抶扑之輒呼曰大人柰何¶
輒虐海内名士耶為翰林庶吉士詩已有名其意不可¶
一世僅推何景明而好薛蕙鄭善夫故事學士二人為¶
庶吉士師甚嚴重稚欽獨心易之時登院署中樹而窺¶
學士過故作聲驚使見大恚然度無如何佯為不知也¶
乃已當授官給事中用言事故詔特予外補裕州守既¶
中不屑州而以諫出知當召益驕甚臺省監司過州不¶
出迎亦無所托疾人或勸之怒曰齷齪諸盲官受廷陳¶
<pb:KR4e0201_WYG_150-2b>¶
迎耶當不愧死一日出候其師蔡潮以他藩道者潮好¶
謂曰生來候我固厚而分守從後來亦一見否且生厚¶
我以師故即分守君命也稚欽曰善乃前迎分守而分¶
守既下車數州吏微過當稚欽笞之十稚欽大罵曰蔡¶
師悮王先生見辱挺身出悉呼其吏卒從守勿更侍一¶
府中慴伏亡敢留者分守窘不能具朝餔謀於蔡潮潮¶
為謝過稍給之僅得夜引去於是監司相戒莫敢道裕¶
州而恨稚欽益甚為文致逮下獄削秩歸家居愈益自¶
<pb:KR4e0201_WYG_150-3a>¶
放達官貴人來購文好見者稚欽多蓬首垢足囚服應¶
之間衣紅紵窄衫跨馬或騎牛嘯歌田野間人多望而¶
避者晩節詩律尤精好縱倡樂有聞箏一首花月可憐¶
春房櫳映玉人思繁纎指亂愁劇翠蛾顰授色歌頻變¶
留賔態轉新曲終仍自敘家世本西秦又一書答人云¶
綺席屢改伎倆雜陳絲肉競奏宫徵暗和羲和既逝蘭¶
膏嗣輝逸興狎悰干霄薄雲禮廢罰弛履遺纓絶俱妙¶
極形容可謂才子¶
<pb:KR4e0201_WYG_150-3b>¶
顔惟喬為亳守有幹聲與武帥搆訐罷歸故人為分守¶
至隨訪之屏跡不可復見既行部他邑有田父荷擔以¶
隻鷄甗酒由中道入者訶之乃惟喬也因留劇飲至醉¶
委甗擔而去追問邸舍人莫能蹤跡惟喬草隨志稱良¶
史余讀之殊不稱又徐子與致其全集若干巻亦平平¶
耳逺不逮王裕州¶
鄭郎中善夫初不識王儀封廷相作漫興十首中有云¶
海内談詩王子衡春風坐遍魯諸生後鄭卒王始知之¶
<pb:KR4e0201_WYG_150-4a>¶
為位而哭走使千里致奠為經紀其喪仍刻其遺文人¶
之愛名也如此¶
孫太初玉立美髯風神俊邁甞寓居武林費文憲罷相¶
東歸訪之值其晝寢孫故臥不起久之費坐語益恭孫¶
乃出又了不謝送之及門第矯首東望曰海上碧雲起¶
遂接赤城大竒大竒文憲出謂馭者曰吾一生未甞見¶
此人¶
吳中如徐博士昌穀詩祝京兆希哲書沈山人啓南畫¶
<pb:KR4e0201_WYG_150-4b>¶
足稱國朝三絶¶
楊脩撰之南中稿穠麗婉至華學士之巖居稿清淡簡¶
逺俱逺勝玉堂之作然楊稿自南充王公刻外絶不能¶
佳貴精不貴多寧獨用兵而已哉¶
胡孝思甞為吾吳郡守才敏風流前後罕儷公暇多㳺¶
行湖山園亭間從諸名士一觴一詠題墨淋漓遍於壁¶
石後遷御史中丞撫河南肅帝幸楚為一律紀事云¶
聞道鑾輿曉渡河嶽雲縹緲䕶晴珂千官玉帛嵩呼盛¶
<pb:KR4e0201_WYG_150-5a>¶
萬國衣冠禹貢多鎖鑰北門留統制璿璣南極扈羲¶
和穆天八駿空飛電湘竹英皇淚不磨刻之石後以¶
他事坐罷家居者數載矣嘗扑一貪令王聫其人為¶
户部主事以不職免殺人下獄當死乃指穆天湘竹¶
為怨望呪詛而所繇成獄及生平睚眦皆指為孝思¶
奸黨奏之上大怒悉捕下獄欲論死分宜相陶真人¶
力救解久之乃罷免猶摘杖孝思三十當是時孝思¶
將八十矣了不怖懼取錦衣獄中柱械之類八曰制¶
<pb:KR4e0201_WYG_150-5b>¶
獄八景為詩紀之衆爭咎孝思掣其筆曰君正坐詩¶
至此耳尚何吾伊為孝思澹然咏不輟曰坐詩當死¶
今不作詩得免死耶出獄時謝茂秦貽之詩有云白¶
首全生逢聖主青山何意見騷人孝思方病杖創正呻¶
吟間猶口占韻以謝人謂孝思意氣差勝蘇長公才¶
不及耳¶
孝思守吳日與諸生最好黄勉之王履吉袁永之而不¶
能知陸浚明黄王俱不振以死而永之領解甲第臚傳¶
<pb:KR4e0201_WYG_150-6a>¶
浚明再魁省㑹試館選第一為給事中主試浙江時孝¶
思以左㕘政與鹿鳴宴頗遭譏訕人兩不與也勉之為¶
人本任誕而矜局自位置時引勝流為重最稱博洽於¶
文多擬古而不出自然好持論而不甚當負經濟而寡¶
切用然視吳人膚立皮相者天壤矣履吉玉立秀雅饒¶
酒德使人愛而思之詩筆翩翩華麗足稱名家浚明髙¶
爽竒逸尚氣慷慨急人之難甚於已頗負用世才而不¶
究永之髙狷自好時有恡聲然二子文實淸雅典則非¶
<pb:KR4e0201_WYG_150-6b>¶
它瑣瑣比也浚明不長於詩亦不以詩自顯¶
黄才伯詩亦有佳語如青山知我吏情澹明月照人歸¶
夢長又長空贈我以明月海内知心惟酒杯門前馬躍¶
簫鼓動柵上鷄啼天地開倦㳺却憶少年事笑擁如花¶
歌落梅雖格不甚古而逸宕可取然至末句乃自註云¶
欲盡理還之喻蓋此公作美官講學恐人得而持之也¶
可發詞林一笑¶
少陵句云淮王門有客終不愧孫登頗無闗涉為韻所¶
<pb:KR4e0201_WYG_150-7a>¶
强耳後世不解事人翻以為法至於北地所謂鄭綮騎¶
驢無功行縣行縣騎驢既非實事王績鄭綮又否通人¶
生俗無謂大可戒也近代謝茂秦大有此病蓋不學之¶
故¶
江暉字景暘文昭公瀾子也以翰林脩撰為按察僉事¶
年三十六死有文集曰亶爰子集按山海經曰亶爰之¶
山多水無草木不可以上有獸焉其狀如狸而有髪名¶
曰䫋自為牝牡食者不妬取以名集别無深義暉好以¶
<pb:KR4e0201_WYG_150-7b>¶
竒癖字作文初若不易解者解之得平平耳王稚欽有¶
詩嘲之云江生突兀揚文風千竒萬恠難與窮博物豈¶
惟精爾雅識字何止過揚雄古心已出丘索上䆳㫖或¶
與神明通求深索隠苦不置一言忌使流俗同令弟大¶
篆逼鐘鼎絶藝耻作斯邕等生也為文遣弟書一出皆¶
稱二難竝縱有楚史不可讀滿堂觀者徒張目少年徃¶
徃致譏評生也不言但捫腹君不見好醜從來安可期¶
豪傑有時翻自疑伯牙竟為知音惜卞氏能無抱璞悲¶
<pb:KR4e0201_WYG_150-8a>¶
請君寶此無易轍聖人復起當相知讀此大略可見¶
黄五嶽省曽言南城羅公玘好為竒古而率多恠險爼¶
飣之辭居金陵時每有撰造必棲踞於喬樹之巔霞思¶
天想或時閉坐一室客有於隙間窺者見其容色枯槁¶
有死人氣皆緩履以出都少卿穆乞伊考墓銘銘成語¶
少卿曰吾為此銘瞑去四五度矣今其所傳圭峯稿者¶
大抵皆樹巔死去之所得也¶
宫采初傳長命縷中官競挿辟兵符衡陽刺史新除道¶
<pb:KR4e0201_WYG_150-8b>¶
濟北藩王已上書雪後錦裘行塞外月明清嘯滿樓中¶
賜第近連平樂觀入朝新給羽林兵儒生東閣承顔色¶
酋長西羌識姓名繁花向日宜供笑幽鳥逢春各異啼¶
老去自吹秦&KR1227;栗西征曽比漢嫖姚水落盡如雷電過¶
山迴俱作鳳皇飛山學翠屏開作畫水從金谷瀉成春¶
門逕近連馳道樹池塘遥接漢宫流雲裁玉葉和烟潤¶
瀑濺珠花映雨飛此嘉靖時為初唐者也細雨薜蘿侵¶
石徑深秋稉稻滿山田業淨六根成慧眼身無一物到¶
<pb:KR4e0201_WYG_150-9a>¶
茅庵空庭廬嶽晴雲色燕坐潯陽江水聲虎患已從鄰¶
境去猿聲偏近郡齋前萬里辭家身是夢三年作郡口¶
為碑遶院松林嵐翠重滿庭蕉葉雨聲多清樽自對叢¶
花發髙枕無如啼鳥何此其稍變而中唐者也¶
吾友宗子相天才竒秀其詩以氣為主務於勝人間有¶
小瑕及遠本色者弗恤也吳明卿才不勝宗而能求詣¶
實境務使首尾匀稱宫商諧律情實相配子相自謂勝¶
吳默已不戰屈矣徐子與斟酌二子頗得其中已是境¶
<pb:KR4e0201_WYG_150-9b>¶
地精思便達梁公實工力故久才亦稱之甞為别余輩¶
詩一百韻膾炙人口惜悟汗未幾中道摧殞每一念之¶
不勝威明絶鍔之痛¶
子相自閩中手一編遺余乃五七言近體予摘其佳句¶
書之屏間雖沈侯采王筠之華皮生推浩然之秀不是¶
過也世言古今不相及殊瞶瞶有識者當辨之耳中聮¶
寄贈予者如萬里蘼蕪色秋風一夜深又一身詩作癖¶
萬事酒相捐枕簟疎秋雨江山隔暮烟又金山一柱立¶
<pb:KR4e0201_WYG_150-10a>¶
滄海萬波隨又愁來失俯仰書去畏江河又屢書心盡¶
折一字眼堪枯又袖中芳草寒相負馬首梅花春自憐¶
孤角千家滄海戍故人雙鬂薊門烟他作如開尊銷夜¶
燭聴雨長春蔬又爾輩甘雲臥吾生豈陸沈又宦情疎¶
病後世事得愁先又靑山移病逺白鴈寄書輕又忽雨¶
新楓橘如雲長蕨薇又江樹低從密溪流曲更分又雨¶
氣千江入秋聲萬木多又日落中原紫天髙北斗垂又¶
夜立殘砧杵園行久薜蘿又江平低鴈翼潮落進漁竿¶
<pb:KR4e0201_WYG_150-10b>¶
又星河雙杵夕風雨七陵秋又戰伐乾坤色安危將相¶
功又白雪孤調世黄金巧識人又種橘開新溜尋芝數¶
落霞又生難看白髮死豈負靑山又誰家羌笛吹明月¶
無數梅花落早春又愁邊鴻鴈中原去眼底龍蛇畏路¶
多又衝泥匹馬時時立入座寒雲片片孤又絶壁晝開¶
風雨色斷虹秋掛薜蘿長結句如登樓知有賦莫向衆¶
人傳又浮生同逺近斟酌向鸕鷀又泰陵千古淚一灑¶
翠華東又吾將付風雨片片作龍鱗(賦/筍)又自知寒色甚¶
<pb:KR4e0201_WYG_150-11a>¶
不敢怨明珠又薊門舊侣能相憶八月雙鴻起太湖又¶
衣裳嵗暮吾將換好與靑山長薜蘿又浮生轉覺江湖¶
窄難把衣裳任芰荷又醉來偃蹇三湘裏更是何人白¶
雪篇又江門十里垂楊色莫把時名負釣綸精言秀語¶
髙處可掩王孟下亦不失錢劉¶
謝茂秦曵裾趙藩甞謁崔文敏銑崔有詩贈之後以救¶
盧次楩北㳺燕刻意吟詠遂成一家句如風生萬馬間¶
又馬渡黄河春草生皆佳境也其排比聲偶為一時之¶
<pb:KR4e0201_WYG_150-11b>¶
最第興寄小薄變化差少僕甞謂其七言不如五言絶¶
句不如律古體不如絶句又謂如程不識兵部伍肅然¶
刁斗時擊而寡樂用之氣¶
吾嘗合刻盧次楩俞仲蔚及茂秦集蓋取次楩騷賦俞¶
五言古謝近體為一耳然歌行既乏絶句亦少俞嘗有¶
寶劍篇中云海内甞令萬事平匣中不惜千年死如此¶
語亦不可多得¶
徐子與之於各體無所不工明卿乃有獨至¶
<pb:KR4e0201_WYG_150-12a>¶
李于鱗文無一語作漢以後亦無一字不出漢以前其¶
自敘樂府云擬議以成其變化又云日新之謂盛德亦¶
此意也若尋端擬議以求日新則不能無微憾世之君¶
子乃欲淺摘而痛訾之是訾古人矣¶
文繁而法且有委吾得其人曰李于鱗簡而法且有致¶
吾得其人曰汪伯玉¶
余嘗有漫興十絶其一云野夫興到不復刪大海迴風¶
生紫瀾欲問濟南竒絶處峨眉天半雪中看於乎此義¶
<pb:KR4e0201_WYG_150-12b>¶
邈矣寥寥誰解者¶
于鱗與子與書云許殿卿海右集屬某中尉為序不佞¶
甞欲畀諸炎火乃周公瑕亦曰是既已不能禁其傳然¶
不可以欺智者亦唯任之昨歐楨伯訪海上云某謂于¶
鱗近過一國尉園亭賦詩落句云司馬相如字長卿鄙¶
不成語乃爾定虚得名耳此正是㳺戲三昧似稚非稚¶
似拙非拙似巧非巧不損大家特此法無勞模擬耳于¶
鱗之欲焚某序的然不錯也¶
<pb:KR4e0201_WYG_150-13a>¶
于鱗才可謂前無古人至於裁鑒亦不能無意向余為¶
其古今詩刪序云令于鱗而輕退古之作者間有之于¶
鱗舍格而輕進古之作者則無是也此語雖為于鱗解¶
紛然亦大是實錄¶
始見于鱗選明詩余謂如此何以鼓吹唐音及見唐詩¶
謂何以衿裾古選及見古選謂何以箕裘風雅乃至陳¶
思贈白馬杜陵李白歌行亦多弃擲豈所謂英雄欺人¶
不可盡信耶¶
<pb:KR4e0201_WYG_150-13b>¶
于鱗為按察副使視陜西學而鄉人殷者來巡撫殷以¶
刻覈名尤傲而無禮甞下檄于鱗代撰奠章及送行序¶
于鱗不樂移病乞歸殷固留之入謝乃請曰臺下但以¶
一介來命不則尺蹏見屬無不應者似不必檄也殷愕¶
然起謝過有所屬撰以名刺徃而乆之復移檄于鱗恚¶
曰彼豈以我重去官耶即上疏乞休不待報竟歸吏部¶
惜之用何景明例許養疾疾愈起用蓋異数也于鱗歸¶
杜門自兩臺監司以下請見不得去亦無所報謝以是¶
<pb:KR4e0201_WYG_150-14a>¶
得簡倨聲又嘗為詩有云意氣還従我輩生功名且付¶
兒曹立諸公聞之有欲甘心者矣¶
子鱗一日酒間頋余而笑曰世固無無偶者有仲尼則¶
必有左丘明余不答第目攝之遽曰吾悞矣有仲尼則¶
必有老耼耳其自任誕如此¶
于鱗嘗為朱司空賦新河詩中一聫曰春流無恙桃花水秋¶
色依然瓠子宫不知者以為上單下重按三月水謂之桃花¶
水為害極大此聨對偶精切使事用意之妙有不可言者闞¶
<pb:KR4e0201_WYG_150-14b>¶
駰九州記正月解凍水二月白蘋水三月桃花水四月𤓰蔓¶
水五月麥黄水六月山&KR0552;水七月豆花水八月荻苗水九月¶
霜降水十月後槽水十一月走凌水十二月蹙凌水¶
于鱗自弃官以前七言律極髙華然其大意恐以字累¶
句以句累篇守其俊語不輕變化故三首而外不耐雷¶
同晚節始極旁搜使事該切措法操縦雖思探溟海而¶
不墮魔境世之耳觀者乃謂其比前少退可笑也歌行¶
方入化而遂没惜其不多寥寥絶響¶
<pb:KR4e0201_WYG_150-15a>¶
余為比部郎甞與蔡子木臬副徐子與主事吳明卿舍¶
人謝茂秦布衣飲謝時再㳺京師詩漸落子木數侵之¶
已被酒髙歌其䕫州諸詠亦平平耳甫發歌明卿輒鼾¶
寢鼾聲與歌相低昂歌竟鼾亦止為若初醒者子木面¶
色如土雖予輩亦私過之子與復與子木論文不合而¶
罷後五嵗所而子木以中丞撫河南子與守汝寧明卿¶
謫歸德司理張肖甫謫裕州同知皆屬吏也子木張宴¶
備賔主身行酒炙曰吾烏得有其一以慢三君子尋具¶
<pb:KR4e0201_WYG_150-15b>¶
疏薦之余謂子木雅士不俗居然前輩風近更寥寥也¶
王允寧為脩撰時余嘗一再識之長大白晳談説時事¶
慷慨激烈男子也於文遠則祖述司馬少陵近則師稱¶
北地而已意不可一世士又好嫚罵人人多外慕而中¶
畏之其所最善者孫尚書陞時為中允其同年敖祭酒¶
以書規切之允寧答云僕猶夫故吾耳頋於南中不宜¶
且南中亦不宜於吾以故人取其近似者以為名曰伉¶
厲守髙也且僕戇直朴略受性已定猶僕之貌脩幹廣¶
<pb:KR4e0201_WYG_150-16a>¶
顙昻首掀眉揭膺闊步皆造化陶冶不可移易古之挾¶
僊術者能蜕人骨不能易人貌今公責僕勿髙勿卑擇¶
中而居之亦甞有以里婦之效顰聞於公者乎僕即死¶
勿願也允寧後念其母老病乞南得國子祭酒歸省道¶
經華山為文祭之大約以母素敬神而不蒙庇即愈吾¶
母病吾太史也能為文以不朽神其辭頗支離恠誕居¶
無何以地震死西安李户部愈素恨允寧假華山神為¶
文詈而僇之今竝傳闗中¶
<pb:KR4e0201_WYG_150-16b>¶
謝茂秦年來益老誖甞寄示擬李杜長歌醜俗稚鈍一¶
字不通而自為序髙自稱許其略云客居禪宇假佛書¶
以開悟暨觀太白少陵長篇氣充格勝然飄逸沈鬱不¶
同遂合之為一入乎渾淪各塑其像神存兩妙此亦攝¶
精奪髓之法也此等語何不以溺自照又俞仲蔚古調¶
本是名家五言律亦不惡沾沾為七言律不已何也乃¶
知宇宙大矣無所不有¶
王允寧生平所推伏者獨杜少陵其所好談説以為獨¶
<pb:KR4e0201_WYG_150-17a>¶
解者七言律耳大要貴有照應有開闔有闗鍵有頓挫¶
其意主興主比其法有正挿有倒挿要之杜詩亦一二¶
有之耳不必盡然予謂允寧釋杜詩法如朱子註中庸¶
一經支離聖賢之言束縛小乗律都無禪解¶
于鱗擬古樂府無一字一句不精美然不堪與古樂府¶
竝看看則似臨摹帖耳五言古出西京建安者酷得風¶
神大抵其體不宜多作多不足以盡變而嫌於襲出三¶
謝以後者峭峻過之不甚合也七言歌行初甚工於辭¶
<pb:KR4e0201_WYG_150-17b>¶
而微傷其氣晚節雄麗精美縱横自如灼然春工之妙¶
五七言律自是神境無容擬議絶句亦是太白少伯鴈¶
行排律比擬沈宋而不能盡少陵之變誌傳之文出入¶
左氏司馬法甚髙少不滿者損益今事以附古語耳序¶
論雜用戰國䇿韓非諸子意深而詞博㣲苦纒擾銘辭¶
竒雅而寡變記辭古峻而太琢書牘無一筆凡語若以¶
獻吉竝論于鱗高獻吉大于鱗英獻吉雄于鱗潔獻吉¶
冗于鱗艱獻吉率令具眼者左右袒必有歸也¶
<pb:KR4e0201_WYG_150-18a>¶
馮汝言纂取古詩自穹古以至陳隋無所不採且人傳¶
其略可謂詞家之苦心藝苑之功人矣然遠則延壽易¶
林山海經圖讃近而周興嗣千文皆在所遺恐當補錄¶
喬景叔世寧己酉嵗以楚藩㕘入賀萬壽余時見之短¶
而髯溫然長者也所有行巻僅百餘篇耳頗膾炙人口¶
又十餘年景叔卒近有以其丘隅集來者云景叔所自¶
選余猶記其行巻内一七言律寄王太史元思謫戍玉¶
壘者云學士兩朝供奉年上林詞賦萬人傳一從玉壘¶
<pb:KR4e0201_WYG_150-18b>¶
長為客幾放金雞未擬還聞道買田臨灌口能忘歸馬向¶
秦川五陵它日多豪俊空望城南尺五天詞頗佳而集¶
不之選何也集詩小弱不稱豈梓行者有長吉友人之¶
恨耶聞康德涵卒後佳文章俱為張孟獨摘取今其集¶
殊不滿人意以此予於于鱗不為刪削耳¶
太原兄弟俱擅菁華(貢士冲司直涍/司勲汸虞部濓)汝南父子嗣振騷¶
雅(省曽/姬水)徴仲三絶彭嘉有二道復二妙括得其一吳中¶
一時之秀海内寡儔¶
<pb:KR4e0201_WYG_150-19a>¶
皇甫子安之東覽古選頗勝子循之禪棲近體為佳子¶
安卒蔡子木以詩哭之云五字沈吟詩品絶一官憔悴¶
世途難可謂實錄蔡每對余讀輒哽咽淚又華先生哭¶
施子羽云生前獨行殊寡諧死後遺文更誰輯比之一¶
領靑衫消不得者更神傷矣¶
余十五時受易山隂駱行簡先生一日有鬻刀者先生¶
戲分韻教余詩余得漠字輒成句云少年醉舞洛陽街¶
將軍血戰黄沙漠先生大竒之曰子異日必以文鳴世¶
<pb:KR4e0201_WYG_150-19b>¶
是時畏家嚴未敢染指然時時取司馬班史李杜詩竊¶
讀之毋論盡解意欣然自媮快也十八舉鄉試乃間於¶
篇什中得一二語合者又四年成進士𨽻事大理山東¶
李伯承奕奕有俊聲雅善余持論頗相下上明年為刑¶
部郎同舍郎吳峻伯王新甫袁履善進余於社吳時稱¶
前輩名文章家然每余一篇出未嘗不擊節稱善也亡¶
何各用使事及遷去而伯承者前已通余於于鱗又時¶
時為余言于鱗也久之始定交自是詩知大厯以前文¶
<pb:KR4e0201_WYG_150-20a>¶
知西京而上矣已于鱗所善者布衣謝茂秦來已同舍¶
郎徐子與梁公實來吏部郎宗子相來休沐則相與揚¶
扢冀於探作者之㣲蓋彬彬稱同調云而茂秦公實復¶
又解去于鱗乃倡為五子詩用以紀一時交㳺之誼耳¶
又明年而余使事竣還北于鱗守順德出茂秦登吳明¶
卿又明年同舍郎余德甫來又明年户部郎張肖甫來¶
吟詠時流布人間或稱七子或八子吾曹實未嘗相標¶
榜也而分宜氏當國自謂得旁採風雅權讒者間之耽¶
<pb:KR4e0201_WYG_150-20b>¶
耽虎視俱不免矣¶
余自遘家難時槖饘之暇杜門塊處獨新蔡張助甫為¶
驗封郎旬一再至余固郤之張笑曰足下乃以一吏部¶
榮我乎余歸張亦竟左遷以去自是吾黨有三甫肖甫¶
之雄爽流暢助甫之竒秀超詣德甫之精嚴穏稱皆吾¶
所不及也¶
吾弟世懋自家難服除後一操觚遂爾靈異神造之句¶
憑陵作者唯未為古樂府耳其它皆具體而㣲吾偶遣¶
<pb:KR4e0201_WYG_150-21a>¶
信問于鱗漫及之曰家弟軼塵而奔咄咄來逼人頼其¶
好飲稍自寛耳于鱗亦云敬美視助甫輩自先驅視元¶
美鴈行也嘗取謝句花萼嚶鳴標君家兄弟不然耶又¶
一書云敬美乃負包宗含吳之志稱天下事未可量耽¶
耽欲作江南一小英雄尋將火攻伯仁柰何不善備之¶
也其見賞如此¶
吳人頋季狂頗豪於詩不得志吳出㳺人間每謂余不¶
滿吳子輩至有筆之書者間一有之而未盡然也記中¶
<pb:KR4e0201_WYG_150-21b>¶
年挂冠時命㳺屐與諸子周旋章道華用短不入卑調¶
劉子威用長不作凡語周公瑕挫名割愛潜心吾黨黄¶
淳父麗句精言時時驚坐王百榖苟能去巧去多便足¶
名世魏季朗滔滔洪藻張㓜于朗朗警思伯起正自斐¶
然魯望必為娓娓對陸叔平俞仲蔚便似見古人又雲¶
間莫雲卿練川殷無美詞翰清麗時時命駕吾廬步武¶
之外有曹甥子念者近體歌行酷似其舅王君載者能¶
為騷賦古文饒酒德亦何甞落莫也吾在晉陽有感云¶
<pb:KR4e0201_WYG_150-22a>¶
借問吳閶詩酒席十年鷄口有誰爭殆是實錄¶
吾於詩文不作專家亦不雜調夫意在筆先筆隨意到¶
法不累氣才不累法有境必窮有證必切敢於數子云¶
有㣲長庶幾未之逮也而竊有志耳¶
有娀氏二女居九成之臺得天燕覆以玉筐既而發視¶
之燕遺二卵飛去不返二女作歌始為北音禹省南土¶
嵞山之女令其媵候禹於嵞山之陽女乃作歌始為南¶
音夏后孔甲田於東陽萯山天大風晦入民室其主方¶
<pb:KR4e0201_WYG_150-22b>¶
乳或曰后來良日也必吉或曰不勝之必有殃孔甲曰¶
以為余子誰敢殃之後折橑斧斷其足孔甲曰嗚呼命¶
矣乃作破斧之歌始為東音周昭王之右辛餘靡有功¶
封於西翟徙西河而思故處始為西音所謂四方之歌¶
風之始也若在朝而奏者被之鐘鼓管籥為雅頌秦靑¶
響遏行雲虞公梁上塵起韓娥之音繞梁三夜臨乗老¶
姥傳谷數日緜駒王豹之流皆古歌之聖者然亦單歌¶
不合樂以後江南子夜前溪團扇懊憹之屬是其遺響¶
<pb:KR4e0201_WYG_150-23a>¶
唐妓女所歌王渙之髙適及伶工歌元白之詩皆是絶¶
句宋之詞今之南北曲凡幾變而失其本質矣唯吳中¶
人棹歌雖俚字鄉語不能離俗而得古風人遺意其辭¶
亦有可採者如陸文量所記月子彎彎照九州幾家歡¶
樂幾家愁幾人夫婦同羅帳幾人飄散在它州又所聞¶
約郎約到月上時只見月上東方不見渠(音/其)不知奴處¶
山低月上早又不知郎處山髙月上遲即使子建太白¶
降為俚調恐亦不能過也然此田畯紅女作勞之歌長¶
<pb:KR4e0201_WYG_150-23b>¶
年樵青山澤相和入城市間愧汗塞吻矣然則聴古樂¶
而恐臥者寧獨一魏文侯也¶
正德間有伎女失其名於客所分詠以骰子為題伎應¶
聲曰一片寒㣲骨翻成面面心自從遭㸃汙抛擲到如¶
今極淸切感慨可喜又一伎得一聮云故國五更蝴蝶¶
夢異鄉千里子規心亦自成語¶
潮陽蘇福八嵗賦初月詩氣朔盈虚又一初嫦娥底事¶
半分無却於無處分明有恰似先天太極圖惜乎十四¶
<pb:KR4e0201_WYG_150-24a>¶
而夭令陳白沙莊定山白首操觚未必能勝¶
　¶
　¶
　¶
　¶
　¶
　¶
　¶
<pb:KR4e0201_WYG_150-24b>¶
　¶
　¶
　¶
　¶
　¶
　¶
　¶
　弇州四部稿巻一百五十¶
