# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:30.202874
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百四十五
<pb:KR4e0201_WYG_145-1a>¶
欽定四庫全書¶
　弇州四部稿巻一百四十五¶
　　　　　　　　　　　明　王世貞　撰¶
説部¶
　　藝苑巵言二¶
關闗睢鳩在河之洲窈窕淑女君子好逑　采采巻耳¶
不盈傾筐嗟我懐人寘彼周行　我姑酌彼金罍　未¶
見君子惄如調饑　厭浥行露豈不夙夜謂行多露¶
<pb:KR4e0201_WYG_145-1b>¶
嘒彼小星三五在東肅肅宵征夙夜在公寔命不同¶
日居月諸　靜言思之不能奮飛　燕燕于飛差池其¶
羽　先君之思以勗寡人　擊鼓其鏜踊躍用兵　土¶
國城漕　雝雝鳴鴈旭日始旦　習習谷風以隂以雨¶
　采葑采菲無以下體　誰謂荼苦其甘如薺　我躬¶
不閲遑恤我後　碩人俣俣公庭萬舞有力如虎執轡¶
如組　云誰之思西方美人彼美人兮西方之人兮¶
北風其凉雨雪其雱惠而好我攜手同行　愛而不見¶
<pb:KR4e0201_WYG_145-2a>¶
搔首踟蹰　玉之瑱也象之揥也揚且之晳也胡然而¶
天也胡然而帝也　良馬五之　手如柔荑膚如凝脂¶
領如蝤蠐齒如瓠犀螓首蛾眉巧笑倩兮美目盼兮¶
自我徂爾三歲食貧　誰謂河廣一葦杭之　伯也執¶
殳為王前驅　自伯之東首如飛蓬豈無膏沐誰適為¶
容　其雨其雨杲杲出日　適子之館兮還予授子之¶
粲兮　巷無居人豈無居人不如叔也洵美且仁　將¶
叔無狃戒其傷汝　兩服上襄兩驂鴈行　清人在彭¶
<pb:KR4e0201_WYG_145-2b>¶
駟介旁旁二矛重英河上乎翺翔　左旋右抽　女曰¶
鷄鳴士曰昧旦子興視夜明星有爛　子不我思豈無¶
他人　鷄既鳴矣朝既盈矣匪鷄則鳴蒼蠅之聲　蟋¶
蟀在堂歲聿其莫今我不樂日月其除無已太康職思¶
其居　綢繆束薪三星在天今夕何夕見此良人　悠¶
悠蒼天曷其有極　予美亡此誰與獨旦　駟驖孔阜¶
六轡在手公之媚子從公于狩　㳺環脅驅　隂靷鋈¶
續文茵暢轂　言念君子温其如玉　蒹葭蒼蒼白露¶
<pb:KR4e0201_WYG_145-3a>¶
為霜所謂伊人在水一方遡洄従之道阻且長遡㳺從¶
之宛在水中央　交交黄鳥止于棘誰從穆公子車奄¶
息維此奄息百夫之特臨其穴惴惴其慄彼蒼者天殱¶
我良人如可贖兮人百其身　憂心如醉　豈曰無衣¶
與子同袍　衡門之下可以棲遲泌之洋洋可以樂饑¶
　豈其食魚必河之魴　蜉蝣之羽衣裳楚楚　我來¶
自東零雨其濛　皇駁其馬　其新孔嘉其舊如之何¶
　鴻飛遵渚公歸無所於女信處　四牡騑騑周道倭¶
<pb:KR4e0201_WYG_145-3b>¶
遲豈不懐歸王事靡盬我心傷悲　伐木丁丁鳥鳴嚶¶
嚶　昔我徃矣楊柳依依今我來思雨雪霏霏　豈不¶
懐歸畏此簡書　和鸞雝雝萬福攸同　我有嘉賔中¶
心貺之　織文鳥章白斾央央元戎十乗以先啓行¶
文武吉甫萬邦為憲　四騏翼翼路車有奭簟笰魚服¶
鉤膺鞗革　方叔蒞止其車三千旂旐央央方叔率止¶
約軧錯衡八鸞瑲瑲服其命服朱芾斯皇有瑲葱珩¶
蠢爾蠻荆大邦為讎方叔元老克壯其猶　　蕭蕭馬¶
<pb:KR4e0201_WYG_145-4a>¶
鳴悠悠斾旌徒御不驚大庖不盈　吉日惟戊　夜如¶
何其夜未央庭燎之光君子至止鸞聲將將　鶴鳴于¶
九臯聲聞于天　他山之石可以攻玉　其人如玉¶
毋金玉爾音而有遐心　爰居爰處爰笑爰語　載寢¶
之牀載衣之裳載弄之璋　節彼南山維石巖巖赫赫¶
師尹民具爾瞻　正月繁霜　父母生我胡俾我瘉不¶
自我先不自我後　彼月而微此日而微　髙岸為谷¶
深谷為陵　發言盈庭誰敢執其咎　明發不寐有懐¶
<pb:KR4e0201_WYG_145-4b>¶
二人　踧踧周道鞠為茂草我心憂傷惄焉如擣　維¶
憂用老　君子無易由言耳屬于垣　我躬不閲遑恤¶
我後　他人有心予忖度之　職為亂階　缾之罄矣¶
維罍之耻　周道如砥其直如矢君子所履小人所視¶
　小東大東杼柚其空糾糾葛屨可以履霜　跂彼織¶
女終日七襄雖則七襄不成報章睆彼牽牛不以服箱¶
　東有啟明西有長庚　維南有箕不可以簸揚維北¶
有斗不可以挹酒漿　明明上天照臨下土　自貽伊¶
<pb:KR4e0201_WYG_145-5a>¶
戚　我疆我理南東其畆　上天同雲雨雪雰雰益之¶
以霡霂既優既渥既霑既足生我百穀　祀事孔明先¶
祖是皇　有渰萋萋興雨祁祁雨我公田遂及我私¶
六轡沃若　蔦與女蘿施于松栢　有頍者弁　君子¶
來朝何錫予之雖無予之路車乗馬　鸞聲嘒嘒　雨¶
雪瀌瀌見晛曰消　巻髮如蠆　終朝采綠不盈一匊¶
予髮曲局薄言歸沐　中心藏之何日忘之　牂羊墳¶
首三星在罶　何不日鼔瑟　民亦勞止汔可小康惠¶
<pb:KR4e0201_WYG_145-5b>¶
此中國以綏四方　式遏冦虐㦧不畏明　王欲玉女¶
　天之方難無然憲憲天之方蹶無然泄泄　天之牖¶
民如壎如篪如璋如圭如取如攜　价人維藩大師維¶
垣大邦維屏大宗維翰懐德維寧宗子維城　女炰烋¶
于中國　天不湎爾以酒　雖無老成人尚有典刑¶
訏謨定命逺猶辰告　無言不讎無德不報　神之格¶
思不可度思矧可射思　匪面命之言提其耳　誰生¶
厲階至今為梗　誰能執熱逝不以濯其何能淑載胥¶
<pb:KR4e0201_WYG_145-6a>¶
及溺　進退維谷　聽言則對誦言如醉　倬彼雲漢¶
昭回于天　靡神不舉靡愛斯牲　旱魃為虐如惔如¶
焚　瞻卬昊天有嘒其星　維嶽降神生甫及申維申¶
及甫維周之翰　士民其瘵　哲夫成城哲婦傾城¶
婦有長舌維厲之階　人之云亡邦國殄瘁　十千維¶
耦　萬億及秭　設業設虡崇牙樹羽應田縣皷鞉磬¶
柷圉既備乃奏簫管備舉　喤喤厥聲肅雝和鳴　有¶
來雝雝至止肅肅相維辟公天子穆穆　龍旂陽陽和¶
<pb:KR4e0201_WYG_145-6b>¶
鈴央央鞗革有鶬　無曰髙髙在上陟降厥士日鑒在¶
兹　載芟載柞其耕澤澤千耦其耘徂隰徂畛　厭厭¶
其苖緜緜其麃　其崇如墉其比如櫛以開百室　㫖¶
酒思柔　於鑠王師遵養時晦　駉駉牡馬在坰之野¶
薄言駉者有驈有皇有驪有黄以車彭彭　振振鷺鷺¶
于下鼔咽咽醉言舞　無小無大從公于邁　永錫難¶
老　食我桑黮懐我好音　白牡騂剛犧尊將將毛炰¶
胾羮籩豆大房萬舞洋洋孝孫有慶　不虧不崩不震¶
<pb:KR4e0201_WYG_145-7a>¶
不騰三壽作朋如岡如陵　公車千乘朱英綠縢二矛¶
重弓公徒三萬貝胄朱綅烝徒増增　黄髮兒齒　鞉¶
鼓淵淵嘒嘒管聲既和且平依我磬聲　天命𤣥鳥降¶
而生商宅殷土芒芒　相土烈烈海外有截　不競不¶
絿不剛不柔敷政優優百禄是遒　苞有三蘖莫遂莫¶
達九有有截韋顧既伐昆吾夏桀　撻彼殷武奮伐荆¶
楚冞入其阻　赫赫厥聲濯濯厥靈壽考且寧以保我¶
後生¶
<pb:KR4e0201_WYG_145-7b>¶
詩㫖有極含蓄者隠惻者𦂳切者法有極婉曲者清暢¶
者峻潔者竒詭者𤣥妙者騷賦古選樂府歌行千變萬¶
化不能出其境界吾故摘其章語以見法之所自其鹿¶
鳴甫田七月文王大明緜棫樸旱麓思齊皇矣靈臺下¶
武文王生民既醉鳬鷖假樂公劉巻阿烝民韓奕江漢¶
常武清廟維天烈文昊天我將時邁執競思文無一字¶
不可法當全讀之不復載¶
古逸詩箴銘謳謡之類其語可入三百篇者翹翹車乗¶
<pb:KR4e0201_WYG_145-8a>¶
招我以弓豈不欲徃畏我友朋　君子有酒小人鼓缶¶
　雖有絲麻無棄菅蒯雖有姬姜無棄蕉萃　祈招之¶
愔愔式昭德音思我王度式如玉式如金　俟河之清¶
人壽幾何　馬之剛矣轡之柔矣馬亦不剛轡亦不柔¶
志氣麃麃取予不疑　棠棣之華翩其反而豈不爾思¶
室是逺而　魚在在藻厥志在餌　九變復貫知言之¶
選　皎皎練絲在所染之¶
　　右逸詩¶
<pb:KR4e0201_WYG_145-8b>¶
立我烝民莫非爾極不識不知順帝之則(康/衢)黄之池其¶
馬歕沙皇人威儀黄之澤其馬歕玉皇人受穀(黄/澤)白雲¶
在天山䧙自出(白/雲)¶
　　右謡¶
卿雲爛兮糺縵縵兮日月光華旦復旦兮(卿/雲)南山有烏¶
北山張羅烏自髙飛羅當柰何(烏/鵲)日月昭昭兮寢已馳¶
與子期兮蘆之漪(漁/父)¶
　　右歌¶
<pb:KR4e0201_WYG_145-9a>¶
習習谷風以隂以雨之子于歸逺送于野(漪/蘭)隴頭流水¶
流離四下念我行役飄然曠野(隴/頭)¶
　　右操¶
皇皇惟敬口口生垢口戕口(口/)與其溺於人也寧溺於¶
淵溺於淵猶可㳺也溺於人不可救也(盥/盤)毋曰胡傷其¶
禍將長(楹/)一命而僂再命而傴三命而俯循牆而走亦¶
莫敢余侮饘於是粥於是以餬余口(鼎/)¶
　　右銘¶
<pb:KR4e0201_WYG_145-9b>¶
荷此長耜耕彼南畆四海俱有(舜祠/田)皇皇上天照臨下¶
土集地之靈降甘風雨庶物羣生各得其所(用祭/天)¶
　　右辭¶
鳳凰于飛和鳴鏘鏘有媯之後將育於姜(懿/氏)¶
　　右繇¶
涓涓不塞將為江河(黄帝/語)吾王不㳺吾何以休吾王不¶
豫吾何以助一㳺一豫為諸侯度　畏首畏尾身其餘¶
幾¶
<pb:KR4e0201_WYG_145-10a>¶
　　右諺¶
漢魏人詩語有極得三百篇遺意者謾記於後　非惟¶
雨之又潤澤之非惟徧之我汜布濩之　般般之獸樂¶
我君囿　總齊羣邦以翼大商迭彼大彭勲績惟光¶
誰謂華髙企其齊而誰謂德難厲其庶而　金支秀華¶
庶毦翠旌　王侯秉德其鄰翼翼顯明昭式　惟德之¶
臧建侯之常　如山如岳嵩如不傾如江如河澹如不¶
盈　大海蕩蕩水所歸髙賢愉愉民所懐　陽春布德¶
<pb:KR4e0201_WYG_145-10b>¶
澤萬物生光輝　此二雅周頌和平之流韻也　犖犖¶
紫芝可以療饑　月出皎兮君子之光君有禮樂我有¶
衣裳　胡馬依北風越鳥巢南枝　衣帶日以緩　清¶
商隨風發中曲正徘徊　秋蟬鳴樹間𤣥鳥逝安適¶
棄我如遺迹　盈盈一水間脉脉不得語　絃急知柱¶
促　去者日以疎來者日以親　愁多知夜長　著以¶
長相思緣以結不解　出户獨徬徨憂思當告誰　明¶
明如月何時可掇憂從中來不可斷絶　不惜年徃憂¶
<pb:KR4e0201_WYG_145-11a>¶
世不治　山不厭髙海不厭深　海水知天寒　入門¶
各自媚　豈伊不䖍思于天衢豈伊不懐歸于枌榆天¶
命不慆疇敢以渝　自惜袖短内手知寒　憂來無方¶
人莫之知　徬徨忽已乆白露沾我裳　民之多僻政¶
不由已　泳彼長川言息其滸陟彼髙岡言刈其楚¶
此國風清婉之微㫖也　靈之來神哉沛先以雨般裔¶
裔　志俶儻精權竒籋浮雲晻上馳　今安匹龍為友¶
臨髙臺以軒　江有香草目以蘭　昌樂肉飛　采虹¶
<pb:KR4e0201_WYG_145-11b>¶
垂天　水何澹澹山島竦峙　日月之行若出其中¶
孤獸走索羣銜草不遑食　世無萱草令我哀歎　此¶
秦齊變風竒峭之遺烈也¶
秦始皇時李斯所撰嶧山碑三句始下一韻是采芑第¶
二章法瑯邪臺銘一句一韻三句一換是老子明道若¶
昧章法¶
太公隂謀有筆銘云毫毛茂茂(叶房/月切)陷水可脱陷文不¶
活于鱗取之余謂其言精而辭甚美然是鄧析以後語¶
<pb:KR4e0201_WYG_145-12a>¶
也毫毛茂茂是蒙恬以後事也必非太公作¶
屈氏之騷騷之聖也長卿之賦賦之聖也一以風一以¶
頌造體極𤣥故自作者毋輕優劣¶
天問雖屬離騒自是四詩之韻但詞㫖散漫事跡惝怳¶
不可存也¶
延壽易林伯陽參同雖以數術為書要之皆四言之懿¶
三百遺法耳¶
楊用脩言招魂逺勝大招足破宋人眼耳宋玉深至不¶
<pb:KR4e0201_WYG_145-12b>¶
如屈宏麗不如司馬而兼撮二家之勝¶
大風三言氣籠宇宙張千古帝王赤幟髙帝哉漢武故¶
是詞人秋風一章幾於九歌矣思李夫人賦長卿下子¶
雲上是耶非耶三言精絶落葉哀蟬疑是贋作幽蘭秀¶
簟的為傳語¶
大風安不忘危其霸心之存乎秋風樂極悲來其悔心¶
之萌乎文中子賛二帝語去孔子不逺¶
垓下歌正不必以虞兮為嫌悲壯嗚咽與大風各自描¶
<pb:KR4e0201_WYG_145-13a>¶
寫帝王興衰氣象千載而下惟曹公山不厭髙老驥伏¶
櫪司馬仲達天地開闢日月重光語差可嗣響¶
栢梁為七言歌行創體要以拙勝日月星辰一句和者不¶
及宗室廣大日益滋為宗正劉安國外家公主不可治為¶
京兆尹按當作内史三輔盜賊天下危為左馮翊減宣¶
盜起南山為民災為右扶風李成信其語可謂强諫矣¶
而不聞逆耳郭舍人齧妃女脣甘如飴淫䙝無人臣禮¶
而亦不聞罰治何也若枇杷橘栗桃李梅雖極可笑而¶
<pb:KR4e0201_WYG_145-13b>¶
法亦有所自蓋宋玉招魂篇内句也¶
漢時衛霍營平赳赳虎臣然栢梁詩郡國士馬羽林材¶
和撫四夷不易哉語無愧七言風雅封建三王表及屯¶
田諸疏兩漢文章皆莫能及然三王表或幕客所為栢¶
梁歌詠咸依位序獨驃騎在丞相前大將軍在丞相後¶
昔人云去病日貴此亦一徵按古文苑註稱臺成於元¶
鼎二年登臺賦詩乃元封三年而霍去病以元狩六年¶
卒是時青蓋兼二職也然則郡國士馬之詠亦出青口¶
<pb:KR4e0201_WYG_145-14a>¶
耶¶
韋孟𤣥成雅頌之後不失前規繁而能整故未易及昌¶
穀少之私所不解¶
鍾嶸言行行重行行十四首文温以麗意悲而逺驚心¶
動魄幾乎一字千金後併去者日以疎五首為十九首¶
為枚乗作或以洛中何鬱鬱㳺戲宛與洛為詠東京盈¶
盈樓上女為犯惠帝諱按臨文不諱如總齊羣邦故犯¶
髙諱無妨宛洛為故周都㑹但王侯多第宅周世王侯¶
<pb:KR4e0201_WYG_145-14b>¶
不言第宅兩宫雙闕亦似東京語意者中間雜有枚生¶
或張衡蔡邕作未可知談理不如三百篇而微詞婉㫖¶
遂足竝駕是千古五言之祖¶
相去日以逺衣帶日以緩緩字妙極又古歌云離家日¶
趨逺衣帶日趨緩豈古人亦相蹈襲耶抑偶合也以字¶
雅趨字峭俱大有味¶
東風揺百草搖字稍露崢嶸便是句法為人所窺朱華¶
冒綠池冒字更捩眼耳青袍似春草復是後世巧端¶
<pb:KR4e0201_WYG_145-15a>¶
李少卿三章清和調適怨而不怒子卿稍似錯雜第其¶
㫖法亦魯衛也¶
上山採蘼蕪四坐且莫喧悲與親友别穆穆淸風至橘¶
柚垂華實十五從軍征靑靑園中葵鷄鳴髙樹顛日出¶
東南隅相逢狹路間昭昭素明月昔有霍家奴洛陽城¶
東路飛來雙白鵠翩翩堂前燕靑青河邊草悲歌緩聲¶
八變豔歌紈扇篇白頭吟是兩漢五言神境可與十九¶
首蘇李竝驅¶
<pb:KR4e0201_WYG_145-15b>¶
詩譜稱漢郊廟十九章煅意刻酷煉字神竒信哉然失¶
之太峻有秦風小戎之遺非頌詩比也唐山夫人雅歌¶
之流調短弱未舒耳鐃歌十八中有難解及迫詰屈曲¶
者如絲如魚乎悲矣堯羊蜚從王孫行之類或謂有缺¶
文斷簡妃呼豨收中吾之類或謂曲調之遺聲或謂兼¶
正辭填調大小混錄至有直以為不足觀者巫山髙芝¶
為車非三言之始乎臨髙臺以軒桂樹雙珠青絲玳瑁¶
非五言之神足乎駕六飛龍四時和江有香草目以蘭¶
<pb:KR4e0201_WYG_145-16a>¶
黄鵠髙飛離哉翻非七言之妙境乎其誤處既不能曉¶
佳處又不能識以為不足觀宜也¶
鐸舞巾舞歌俳歌政如今之琴譜及樂聲車公車之類¶
絶無意誼不足存也¶
錄蘇李雜詩十二首雖總雜寡緒而渾朴可詠固不必¶
二君手筆要亦非晉人所能辦也如人生一世間貴與¶
願同俱紅塵蔽天地白日何𡨕𡨕招搖西北指天漢東¶
南傾短褐中無緒帶斷續以繩瀉水置缾中焉辨淄與¶
<pb:KR4e0201_WYG_145-16b>¶
澠仰視雲間星忽若割長帷彷彿河梁間語¶
楊用脩錄古詩逸句及書語可入詩者不能精亦有遺¶
漏余擇而錄之紅塵蔽天地白日何𡨕𡨕　安知鳳皇¶
德貴其來見稀(皆李/陵)　泛泛江漢萍飄蕩永無根　靑¶
靑陵中草傾葉晞朝日作希乃妙　天霜木葉下鴻鴈¶
當南飛　人逺精神近寤寐見容光　初秋北風至吹¶
我章華臺浮雲多暮色似從崦嵫來　石上生菖蒲一¶
寸八九節僊人勸我飡令我好顔色　去婦不顧門萎¶
<pb:KR4e0201_WYG_145-17a>¶
韭不入園(諸葛/孔明)　探懐授所歡願醉不頋身(王仲/宣)　皎¶
月垂素光𤣥雲為髣髴(劉公/幹)　金荆持作枕紫荆持作¶
牀　黄鳥鳴相追咬咬弄好音　翕如翔雲㑹忽若驚¶
風散(棗/腆)　迅颷翼華蓋飄颻若鴻飛(石/崇)　爭先非吾事¶
靜照在忘求(右/軍)　遥看野樹短(虞/騫)　浴景出東渟(僊/詩)已¶
上皆古詩　生無一日歡死有萬世名(列/子)　片玉可以¶
琦奚必待盈尺　駿馬養外廐美人充下陳(戰國/策)　薰¶
以香自燒膏以明自煎(龔勝/傳)　孔子辭廪丘終不盜帶¶
<pb:KR4e0201_WYG_145-17b>¶
鈎許由讓天下終不利封侯　日回而月周終不與時¶
㳺　南㳺罔䆡野北息沈墨鄉(俱淮/南子)　跣跗被商舄重¶
譯吟詩書(王/充)　新霽淸暘升天光入隙中(佛/經)　隴坂縈¶
九曲不知髙幾里(三秦/記)　喬木知舊都(吕/覽)　新林無長¶
木(同/)　素湍如委練(羅含/記)　揮袖起風塵(劉/邵)　蘭葩豈¶
虚鮮(郭/璞)　文禽蔽綠水(應/璩)　兩雄不竝栖(三國/志)已上雜¶
書語¶
孔雀東南飛質而不俚亂而能整敘事如畫敘情若訴¶
<pb:KR4e0201_WYG_145-18a>¶
長篇之聖也人不易曉至以木蘭竝稱木蘭不必用可¶
汗為疑朔氣寒光致貶要其本色自是梁陳及唐人手¶
段胡笳十八拍輭語似出閨䄡而中雜唐調非文姬筆¶
也與木蘭頗類¶
余讀琴操所稱記舜禹孔子詩咸淺易不足道拘幽文¶
王在繫也而曰殷道圂圂侵濁煩朱紫相合不别分迷¶
亂聲色信讒言即無論其詞已内文明外柔順蒙難者¶
固如是乎瞻天案圖殷將亡豈三分服事至德人語望¶
<pb:KR4e0201_WYG_145-18b>¶
來羊固因眼如望羊傅也他如獻玉退怨歌謂楚懐王¶
子平王夫平王靈王弟也歴數百年而始至懐王至乃¶
謂玉人為樂正子何其俚也窮劫曲言楚王乖劣任用¶
無忌誅夷白氏三戰破郢王出奔用無忌者平王也奔¶
者昭王也太子建已死有子勝後封白公非白氏也其¶
辭曰留兵縱騎虜京闕時未有騎戰也河梁歌舉兵所¶
伐攻秦王句踐時秦未稱王也句踐又無攻秦夫偽為¶
古而傳者未有不通於古者也不通古而傳是豈偽者¶
<pb:KR4e0201_WYG_145-19a>¶
之罪哉¶
詞賦非一時可就西京雜記言相如為子虚上林㳺神¶
蕩思百餘日乃就故也梁王兎園諸公無一佳者可知¶
矣坐有相如寧當罰酒不免腐毫¶
入不言兮出不辭乗回風兮載雲旗雖尔怳忽何言之¶
壯也悲莫悲兮生别離樂莫樂兮新相知是千古情語¶
之祖¶
卜居漁父便是赤壁諸公作俑作法於凉令人永慨¶
<pb:KR4e0201_WYG_145-19b>¶
長卿子虚諸賦本從髙唐物色諸體而辭勝之長門從¶
騷來毋論勝屈故髙於宋也長卿以賦為文故難蜀封¶
禪緜麗而少骨賈傅以文為賦故弔屈鵩鳥率直而少¶
致¶
太史公千秋軼才而不曉作賦其載子虛上林亦以文¶
辭宏麗為世所珍而已非真能賞咏之也觀其推重賈¶
生諸賦可知賈暢達用世之才耳所為賦自是一家太¶
史公亦自有士不遇賦絶不成文理荀卿成相諸篇便¶
<pb:KR4e0201_WYG_145-20a>¶
是千古惡道¶
雜而不亂複而不厭其所以為屈乎麗而不俳放而有¶
制其所以為長卿乎以整次求二子則寡矣子雲雖有¶
剽摸尚少谿逕班張而後愈博愈晦愈下¶
子雲服膺長卿嘗曰長卿賦不是從人間來其神化所¶
至耶研摩白首竟不能逮乃謗言欺人云雕蟲之技壯¶
夫不為遂開千古藏拙端為宋人門户¶
國風好色而不淫小雅怨誹而不亂長門一章幾於竝¶
<pb:KR4e0201_WYG_145-20b>¶
美阿嬌復幸不見紀傳此君深於愛才優於風調容或¶
有之史失載耳凡出長卿手靡不穠麗工至獨琴心二¶
歌淺稚或是一時匆卒或後人傅益子瞻乃謂李陵三¶
章亦偽作此兒童之見夫工出意表意寓法外令曹氏¶
父子猶尚難之况他人乎¶
子虛上林材極富辭極麗而運筆極古雅精神極流動¶
意極髙所以不可及也長沙有其意而無其材班張潘¶
有其材而無其筆子雲有其筆而不得其精神流動處¶
<pb:KR4e0201_WYG_145-21a>¶
長門邪氣壯而攻中語亦似太拙至揄長袂以自翳數¶
昔日之諐殃以後如有神助漢家雄主例為色殢或再¶
幸再弃不可知也¶
孟堅兩都似不如張平子平子雖有衍辭而多佳境壯¶
語¶
頩薄怒以自持曽不可乎犯干目略微盼精彩相授志¶
態横出不可勝記此玉之賦神女也意密體疏俯仰異¶
觀含喜微笑竊視流盼此玉之賦登徒也神光離合乍¶
<pb:KR4e0201_WYG_145-21b>¶
隂乍陽進止難期若徃若還轉盼流精光潤玉顔含辭¶
未吐氣若幽蘭此子建之賦神女也其妙處在意而不¶
在象然本之屈氏滿堂兮美人忽與余兮目成既含睇¶
兮又宜笑子慕余兮善窈窕變法而為之者也¶
宋玉風賦與登徒子好色一章詞㫖不甚相逺故昭明¶
遺之大言小言枚臯滑稽之流耳小言無内之中本騁¶
辭耳而若薄有所悟¶
班姬擣素如閲絞練之初成擇𤣥黄之自出准華裁於¶
<pb:KR4e0201_WYG_145-22a>¶
昔時疑形異於今日又書既封而重題笥已緘而更結¶
皆六朝鮑謝之所自出也昭明知選彼而遺此未審其¶
故¶
子雲逐貧賦固為退之送窮文梯階然大單薄少變化¶
内貧答主人茅茨土階瑶臺瓊榭之比乃以儉答奢非¶
貧答主人也退之横出意變而辭亦雄瞻末語燒車與¶
船延之上坐亦自勝凡子雲之為賦為𤣥為法言其旁¶
搜酷擬沈想曲換亦自性近之耳非必材髙也¶
<pb:KR4e0201_WYG_145-22b>¶
傅武仲有舞賦皆托宋玉為襄王問對及閲古文苑宋¶
玉舞賦所少十分之七而中間精語如華袿飛髾而雜¶
纎羅大是麗語至於形容舞態如羅衣從風長袖交横¶
駱驛飛散颯沓合并綽約閑靡機迅體輕又迴身還入¶
迫于急節紆形赴逺漼以摧折纎縠蛾飛繽焱若絶此¶
外亦不多得也豈武仲衍玉賦以為已作耶抑後人節¶
約武仲之賦因序語而誤以為玉作也¶
枚乗兎園賦記者以為王薨後子臯所為據結尾婦人¶
<pb:KR4e0201_WYG_145-23a>¶
先歌而後無和者亦似不完之篇¶
悽唳辛酸嚶嚶關關若離鴻之鳴子也含㗅嘽諧雍雍¶
喈喈若羣雛之從母也其笙賦之巧詣乎(鳴作/命)器和故¶
響逸張急故聲清間遼故音痺絃長故微鳴其琴賦之¶
實用乎揚和顔攘皓腕以至變態無窮數百語稍極形¶
容蓋叔夜善於琴故也子淵洞簫季長長笛才不勝學¶
善鋪叙而少發揮洞簫孝子慈母之喻不若安仁之切¶
而雅也¶
<pb:KR4e0201_WYG_145-23b>¶
楊用脩所載七仄如宋玉吐舌萬里唾四海緯書七變¶
入臼米出甲佛偈一切水月一切攝七平如文選離袿¶
飛綃垂纎羅俱不如老杜梨花梅花參差開有客有客¶
字子美和美易讀而楊不之及按傅武仲舞賦家有古¶
文苑文選皆云華袿飛綃雜纎羅不言垂纎羅也¶
東方曼倩管公明郭景純俱以竒才挾神術而宦俱不¶
達景純以舌為筆者也公明以筆為舌者也曼倩筆舌¶
互用者也若其超物之哲曼倩為最公眀次之景純下¶
<pb:KR4e0201_WYG_145-24a>¶
矣¶
　¶
　¶
　¶
　¶
　¶
　¶
　¶
<pb:KR4e0201_WYG_145-24b>¶
　¶
　¶
　¶
　¶
　¶
　¶
　¶
　弇州四部稿巻一百四十五¶
