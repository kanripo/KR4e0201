# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:30.841800
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百七十一
<pb:KR4e0201_WYG_171-1a>¶
欽定四庫全書¶
　弇州四部稿巻一百七十一¶
　　　　　　　　　　　　明　王世貞　撰¶
説部¶
　　宛委餘編十六¶
酒創自杜康或云儀狄王無功祠杜康而以大樂令史¶
焦革配葢起自康也¶
唐名酒有瓊花露薔薇露玉窟春不凍春燒春麴米春¶
<pb:KR4e0201_WYG_171-1b>¶
金陵春竹葉春洞庭春蓬萊春海嶽春錦波春浮玉春¶
風光春郫筒若下新豐蘭陵宜城博羅湓水靈溪象洞¶
曲阿又乾和五骰宜城九醖河東桑落西涼葡萄蒼梧¶
竹葉西市睦郎官清¶
宋時名酒又有玉井秋香薌林秋露(向恭/伯)黄嬌(段子/新)蕚¶
緑香(范才/元)瓮中雲(易毅/夫)清無底金盤露(軟腴/者)桃花雨(芳/洌)¶
(者/)銀光(胡長/文)雲露(范至/能)桂子香又名冷冽香(楊萬/里)¶
酒有蘭生漢武百味酒也玉薤隋煬帝得法於胡人者¶
<pb:KR4e0201_WYG_171-2a>¶
也醽醁翠濤魏侍中徴所造也十年而味益美¶
石能醒酒則李衛公平泉莊物也草能醒酒則開元興¶
慶池南物也¶
麴酒母也一曰酒教也揚雄方言&KR0146;(音/器)自闗而西秦豳¶
之間曰&KR0146;麰(音/牟)大麥麴也晉之舊都呼麰為䴭䴳(子八/切)¶
齊右河濟曰䴳䴹小麥麴北燕曰䴹麴又䴽(音/卑)細麥麴¶
也䵆(音/蒙)有衣麴也今天下通呼麴不聞有此數名¶
外國名酒西域有葡萄酒烏孫有青田核酒烏丸有東¶
<pb:KR4e0201_WYG_171-2b>¶
牆酒訶陵有栁花椰子酒波斯拂菻有肉汁酒北塞馬¶
湩酒南蠻㯽榔酒扶南安石榴酒又甘蔗土𤓰根酒辰¶
溪鈎藤酒赤土國甘蔗酒真臘有朋芽肉酒波斯有三¶
勒漿酒南荒有女酒女數嵗釀糟置壺於水中候女嫁¶
決水取之味甚美真臘風土記美人酒於美人口中含¶
而造之一宿而成尤異今四夷酒以暹羅為第一¶
南宋時酃酒最有名即魏太武得便大進者出衡州衡¶
陽縣以酃湖水造成味極美又其時烏程酒亦美而余¶
<pb:KR4e0201_WYG_171-3a>¶
兩宦其地酒皆濁不可言¶
名酒最古者闗中之桑落水經註蒲坂劉白墮所造成¶
於桑落之候反語謂之索郎後史補云河中桑落坊水¶
所造也魏書汝南王元悦以桑落酒餉元义極其媚䛕¶
庾信索酒詩有蒲城桑落酒杜甫亦云坐開桑落酒至¶
張謂有不醉郎中桑落酒教人無奈别離何余記舊時¶
曽預一權相席出桑落酒飲之且曰張謂詩云云唐已¶
有之乎余漫應曰杜詩有之水經註亦有之其人色變¶
<pb:KR4e0201_WYG_171-3b>¶
而曰吾不知也同坐者掐余手遂不敢對¶
有醉千日而始醒者中山酒也有醉十日而始醒者枸¶
樓國僊漿酒也有行千里而始醉者桂陽程鄉酒也¶
葡萄酒亦須麯蘖而成有人久積葡萄忘取遂自成酒¶
芳甘酷烈楊用脩以此為真葡萄酒餘皆妄也若爾西¶
域富人葡萄酒至萬石豈皆待其自液乎又文章草可¶
以成酒亦不得遂可言酒草也¶
猫以薄荷為酒雞以蜈蚣為酒鳩以桑椹為酒虎以狗¶
<pb:KR4e0201_WYG_171-4a>¶
為酒蛇以茱茰為酒謂食之而醉也南中人以㯽榔為¶
茶亦當以㯽榔為酒葢宋人有云㯽榔四徳醉能使之¶
醒醒能使之醉饑能使之飽飽能使之饑¶
古傳註茶樹初採為茶老則為茗今人俱稱新茗當是¶
錯用事也王肅在宋嗜茗後走魏嗜酪曰茗不中與酪¶
作奴北人因呼茗酪奴¶
建州之北苑先春龍焙洪州之西山白露鶴䫈穆州之¶
鳩阬東川之獸目綿州之松嶺福州之栢巖雅州之露¶
<pb:KR4e0201_WYG_171-4b>¶
芽南康之雲居婺州之舉岩碧乳宣城之陽坡横紋饒¶
池之僊芝福合禄合蓮合慶合蜀州之雀舌鳥觜片甲¶
蟬翼潭州之獨行靈草彭州之僊崕石蒼臨江之玉津¶
袁州之金片緑英龍安之騎火涪州之賔化建安之青¶
鳳髓岳州之黄翎毛建安之石巖臼岳陽之金膏冷此¶
唐宋時産茶地及名也¶
唐茶不重建以建未有竒産也至南唐初造研膏繼造¶
蠟面既又佳者號曰京挺宋初置龍鳳模號石乳又有¶
<pb:KR4e0201_WYG_171-5a>¶
的乳白乳而蠟面始下矣丁晉公進龍鳳團至蔡君謨¶
又進小龍團神宗時復製蜜雲龍(即東坡供/佳客者)哲宗改為¶
瑞雲翔龍則益精而小龍團下矣徽宗品茶以白茶第¶
一又製三色細芽而瑞雲翔龍下矣宣和庚子漕臣鄭¶
可聞始創為銀絲氷芽葢將已揀熟芽再剔去祗取其¶
心一縷用清泉漬之光瑩如銀絲方寸新胯小龍蜿蜒¶
其上號龍團勝雪去龍腦諸香遂為諸茶之冠今建茶¶
碾造雖精不去龍腦以為奩閤中味亦不用入瀹而茶¶
<pb:KR4e0201_WYG_171-5b>¶
品獨貴者虎邱其次天池又其次陽羨羨之佳者岕而¶
龍井六安之類皆下矣¶
蜀蒙山頂茶多不能數斤極重於唐以為僊品今之䝉¶
茶乃青州䝉隂山産石上若地衣然味苦而性涼亦不¶
難得¶
南劍有䝉頂石蒼湖州有顧渚紫筍常州陽羨同峽州¶
有碧澗明月福州有方山生芽洪州有西山白露夀州¶
有霍山黄芽¶
<pb:KR4e0201_WYG_171-6a>¶
段成式所載食品今摘其尤者猩脣獲炙觾翠犓腴麋¶
腱桂蠧石鰒熊蒸缹鰌蘇膏荆餳竽炙蠙臛䬾餬餦餭¶
粔籹炙&KR0008;&KR0008;子蟹&KR0008;葫精細飄鰾梨&KR0008;鱟醬紫&KR0008;述蕩¶
掔旄象約河隈穌鞏洛鱒洞庭鮒灌水鰩珠翠珎菜黄¶
鮐冀野梁㑹稽菰不周稻𤣥山禾楊山穄南海秬夀木¶
華𤣥木葉夢澤芹具區菁楊撲薑招揺桂越輅菌長澤¶
卵三危露崑崙茾黄頷臛醒酒鯖(二物見南/史虞悰傳)新鰌子蒲¶
葉菘竹根粟鰡子&KR0008;麻胡麥緑施笋千里蓴萬丈鱠蟁¶
<pb:KR4e0201_WYG_171-6b>¶
足鱠萬鑿鱠張掖九蒸豉大㹮炙蜀擣炙路時腊攫天¶
腊凡當餅大扁餳馬鞍餳白龍舍黄龍舍阿韓特餅櫻¶
桃䭔蝎餅又有籠上牢丸湯中牢丸(即子瞻誤以/為牢九者也)又稱¶
當時蕭家餛飩可以瀹茗庾家粽子白瑩如玉韓約家¶
櫻桃饆饠色不變曲良韓能為驢騣駞峯炙及衣冠家¶
名食有涼胡突鱠鱧魚臆連蒸麞麞皮索餅¶
御厨進饌用九飣牙盤食按隋煬紀諸郡進食即此牙¶
盤也¶
<pb:KR4e0201_WYG_171-7a>¶
渾羊設最為珍食置鵞於羊中内實粳肉五味全熟之¶
熱洛河射鹿血煎膓食之同昌公主傳有消靈炙紅虬¶
脯郭進蓮花餅饀宋龜樓子膾仇士良赤明香脯玉真¶
公主逍遥炙(素/食)韋巨源食單有單籠金乳酥(是餅但用/獨隔通籠)¶
(欲氣/隔)曼陀様夾餅(公㕔/㕔爐)巨勝奴(酥蜜/寒具)貴妃紅(加味/紅酥)婆羅¶
門輕髙麵(籠/蒸)御黄王母飯(偏鏤卵脂葢/飯面裝雜味)金鈴炙(酥攪卵/脂取真)¶
七返膏(七裷作回花/恐是糕子)光明蝦炙(生蝦則/可用)通花輭牛腸(胎/用)¶
(羊膏/髓)生進二十四氣餛飩(花形饀料各異/凡二十四種)生進鴨花湯¶
<pb:KR4e0201_WYG_171-7b>¶
餅(厨典入/内下場)見風消(油浴/餅)同心生結脯(生結後/風乾)冷蟾兒羮¶
(冷蛤/蜊)唐安餤(鬪/花)金銀夾花平截(剔蟹細/碎巻)雙柈方破餅(饀/料)¶
(花/用)火燄盞口䭔(上言花/下言體)水晶龍鳳膏(棗米蒸方破/見花乃進)玉露¶
團(酥/雕)漢宫棋子(麵錢印/花煮)長生粥(進/料)天花饆饠(九煉/醬)賜緋¶
含香糭子(蜜/)甜雪(蜜爁火/例麵)八方寒食餅(用木/範)白龍臛(鱖/肉)¶
素蒸音聲部(麵蒸象蓬萊僊/人凡七十事)金粟平䭔(魚/木)鳳凰胎(雜治/魚白)¶
羊皮花絲(長及/尺)逡巡醬(魚羊/體)乳釀魚(完/進)丁子香淋膾(醋/别)¶
葱醋雞(入/籠)吳興連帶鮓(不發/缸)西江料(蒸彘/肩屑)紅羊枝杖(蹄/上)¶
<pb:KR4e0201_WYG_171-8a>¶
(裁一羊/得四事)昇平炙(怡羊鹿吉/&KR0008;三百數)八僊盤(剔鵞作/八副)雪嬰兒(治蛙/豆英)¶
(貼/)僊人臠(乳瀹/雞)小天酥(鹿雞/參拌)分裝蒸臘蒸熊(存/白)卯羮(純/兔)¶
清涼臛碎(封狸肉/夾脂)筯頭春(炙活/鶉子)煖花寒釀驢蒸(取/爛)水鍊¶
犢炙(盡火/力)五生盤(羊兔牛熊/鹿竝細治)格食(羊肉腸臟縛/豆英各别)過門香¶
(薄治羣物/入浮油烹)紅羅飣(膋/血)湯浴繡丸(肉麋治/隠卯花)纒花雲夢肉(巻/鎮)¶
徧地錦裝鼈(羊脂鴨/卵脂付)蕃體間縷寳相肝(盤七/升再)¶
謝諷食經中畧節五十三種北齊武成王生羊膾細供¶
沒忽羊羮急成小餤飛鸞膾咄嗟膾剔縷雞爽酒十様¶
<pb:KR4e0201_WYG_171-8b>¶
巻生龍鬚炙千金碎香餅子花折鵞糕脩寳巻交加鴨¶
脂君子飣越國公碎金飯雲頭對爐餅剪雲斫魚羮虞¶
公斷醒鮓魚羊僊料紫龍糕十二香㸃臛春香泛湯滑¶
餅象牙鎚湯餅浮萍麵金裝韭黄艾&KR0034;白消熊帖乳花¶
面英加料鹽花魚目専門膾拖刀羊皮雅膾折筯羮香¶
翠鶉羮朱衣飯餤露醬山子羊羔千日醬加乳腐金丸¶
玉萊臛鼈添酥冷白寒具天孫膾暗裝籠味髙細浮動¶
羊乾坤夾餅乾炙滿天星含漿餅撮髙巧裝壇様餅楊¶
<pb:KR4e0201_WYG_171-9a>¶
花泛湯糝餅天真羊膾魚膾永加王(特/封)烙羊成美公藏¶
蟹含春侯(二名如/上注)新治月華飯無憂腊連珠起肉¶
食品又有隋煬鏤金龍鳳蟹唐清風飯(用水晶飯龍睛/粉龍腦末牛酪)¶
(漿調事畢下氷/池冷透進之)同阿餅(碎肉與麵搜/和如臂蒸之)蕭家麥穂生寒消¶
粉(即酥夾/生也)辣驕羊(大碗粧春/饌蒸之)玉尖麵(以消熊棧鹿為/饀葢出尖饅頭)玉¶
筯羮(又乳㹀鐵烙其乳而出/之乳凝筯上以為饌)¶
金陵有七妙虀可照面餛飩湯可注硯餅可映字飯可¶
打擦臺濕麵可穿結帶醋可作勸盞寒具嚼著驚動十¶
<pb:KR4e0201_WYG_171-9b>¶
里人¶
禮所謂八珍者淳熬　淳母　炮豚擣珍　漬　熬¶
糝　肝膋　炮牂葢八法也其品則牛羊麋鹿麕豕狗¶
皆所以飬老者也後世則云龍肝鳳髓兔胎鯉尾鶚炙¶
猩唇熊掌酥酪蟬(羊脂/為之)迤北八珍醍醐&KR0034;吭野駞蹄鹿¶
唇駞乳麋天鵞炙紫玉漿𤣥玉漿(即馬/嬭子)¶
宋髙宗幸清河王張俊第供進御筵脯腊一行線肉條¶
子皂角鋌子蝦腊雲夢把兒肉腊嬭房旋鮓金山鹹䜴¶
<pb:KR4e0201_WYG_171-10a>¶
酒腊肉肉𤓰虀垂手八盤子揀蜂兒下酒十五盞花炊¶
鵪子荔枝白腰子嬭房簽三脆羮羊舌簽萌牙肚胘肫¶
掌簽鵪子羮肚胘膾鴛鴦煠肚沙魚膾炒沙魚襯湯鱔¶
魚炒鱟鵞肫掌湯虀螃蠏釀棖嬭房玉蘂羮鮮蝦蹄子¶
膾南炒鱔洗手蠏鯚魚假蛤蜊五珍膾螃蠏清羮鵪子¶
水晶膾猪䐗假江&KR2090;蝦棖膾蝦魚湯虀水母膾二色蠒¶
兒羮蛤蜊生血粉羮揷食炒白腰子炙肚胘炙鵪子脯¶
潤雞潤兔炙炊餅不炙炊餅彎骨厨勸酒十味江&KR2090;煠¶
<pb:KR4e0201_WYG_171-10b>¶
肚江&KR2090;生蝤蛑簽薑醋香螺香螺煠肚薑酸假公權煨¶
牡蠣牡蠣煠肚蟑蚷煠肚對食十盞二十分蓮花鴨簽¶
蠒兒羮三珍膾南炒鱔水母膾鵪子羮鯚魚膾三脆羮¶
洗手蠏煠肚胘對展每分時果五盤晩食五十分名件¶
二色蠒兒小頭羮飯肚子羮笑靨兒脯腊雞脯鴨¶
食經食次二書有&KR0008;脯法&KR0008;見謝朓傳又有浥魚法羮¶
臛法胡羮法肺&KR0871;法羊盤腸䧳觔法𦍑煮法筍&KR0034;羮法¶
䰿臛湯法槧次法損腎法蒸缹法胡蚫法懸熟法裹蒸¶
<pb:KR4e0201_WYG_171-11a>¶
法&KR1648;腤法蜜純煎法勒鴨消法酸肫法捧炙法腩炙法¶
牛胘炙法擣炙法銜炙法啖炙法餅炙法範炙法&KR3000;肉¶
法苞䐑法餅有酵法髓法粲法膏環(即宋玉賦/中粔籹也)餢&KR2754;起¶
麫也炒墋法糭䊦法煑&KR2882;法以其名小異故記之¶
汴中節食因記其名元陽蠒(元/日)油畫名珠(上元/油䭔)六上菜¶
(人/日)涅槃兠(二月/十五)手裏行厨(上/巳)冬凌(寒/食)指天餕饀(四月/八)如¶
意圓(重/五)緑荷包子(伏/日)辣雞臠(二社/飯)羅喉羅飯(七/夕)玩月羮¶
(中/秋)盂蘭餅饀(中/元)米錦(重九/糕)宜盤(重/至)萱草麫(臘/日)法王科斗¶
<pb:KR4e0201_WYG_171-11b>¶
(臘/八)¶
何太宰曽有安平公食單韋僕射巨源有燒尾宴食單¶
段丞相文昌有食經五十巻號鄒平公食憲章庖榜曰¶
煉珍堂在途曰行珍館虞悰有食方謝諷有食經各十¶
巻孟蜀食典一百巻¶
何曽食日萬錢子劭日二萬錢任愷一食萬錢和嶠日¶
三萬錢髙陽王元雍一食數萬錢杜岐公悰日五食一¶
食萬錢李衛公徳裕至一杯羮二萬錢韋侍郎陟至厨¶
<pb:KR4e0201_WYG_171-12a>¶
中棄遺直萬錢元丞相載用食物椀器至三千事¶
蔡太師京厨婢數百人庖子亦十五人段丞相有老婢¶
名膳祖四十年閲百婢僅九婢可嗣法孫節度承佑一¶
宴殺物命千數蔡京每殺鵪子輒千餘承佑每謂人今¶
日富有小四海矣謂南蝤蛑北紅羊東蝦魚西粟皆備¶
也尸子曰桀紂必南海之薑北海之鹽西海之菁東海¶
之鯨¶
何太宰每宴不食尚方所食晉武帝令就其家取之帝¶
<pb:KR4e0201_WYG_171-12b>¶
幸王武子第侍婢數百人各持琉璃器供膳食蒸豚有¶
異於常問乃以人乳飲之齊武帝幸芳林園就虞悰求¶
味獻粣及雜肴數十輿大官不及也上欲求飲食方不¶
得後體不快悰僅獻醒酒鯖鮓一方而已當時君臣乃¶
爾良可笑也¶
食之多者史稱㢘頗七十餘一飯斗米秤肉注云秤十¶
斤也苻堅拂葢郎夏黙等三人每食飯一石肉三十斤¶
長至丈九尺理或勝之宋明帝噉白肉至二百片蜜漬¶
<pb:KR4e0201_WYG_171-13a>¶
鱁鮧一頓數金鉢蕭頴胄噉白肉鱠至二斗馬希聲日¶
食雞五十然皆江左人也¶
波斯王每食酪肉麨蜜至二石餘肥大不能行佛為説¶
法勸觧乃減一石南燕慕容徳時逢陵長王鸞長九尺¶
腰帶十圍貫甲跨馬不由蹬徳見而竒之賜食立盡一¶
斛馬希聲日食五十雞此餔餟之極也范汪噉青梅一¶
斛都盡更自難¶
齊王好食雞跖日進雞七十臨江王妃江無畏好食鯽¶
<pb:KR4e0201_WYG_171-13b>¶
魚頭日進鯽魚三百可為的對¶
宋史載張司空齊賢罷相知安陸賔客㑹厨吏密寘一¶
金漆大桶㕔側窺公所飲食如其物投桶中至暮漲溢¶
桶外公一食肥猪肉輒十餘斤風藥黒神丸常人服不¶
過彈許公常以五兩為大劑夾以胡餅頓食之趙丞相¶
雄上殿奏事上從容問曰聞卿善啖欲作小㸃心相請¶
如何趙起謝遂命内侍捧史忠恵所進玉海容三升者¶
賜之凡七賜皆釂繼以金柈捧籠炊百枚食其半上曰¶
<pb:KR4e0201_WYG_171-14a>¶
卿可盡之遂食至盡上為之一笑後南帥日欲求其偶¶
而不得有以兵馬監押薦者召對飲各盡酒三斗猪羊¶
肉各五斤蒸糊五十事趙已醉飽摩腹而其人尚醒因¶
更進酒斗許將别其人腹間忽砉然有聲葢恒時束革¶
帶限之漲而斷也張趙二公微時跅弛事極相類¶
師曠荀朂符朗皇甫謐妙於味者也彭鏗易牙毛徳祖¶
虞悰曲良翰彭湘潔余媚娘工於味者也魏文齊武隋¶
煬吳質何曽何劭和嶠王愷王濟石崇劉穆之徐湛之¶
<pb:KR4e0201_WYG_171-14b>¶
何朂阮佃夫朱异羊侃元雍元琛崔贍爾朱文略韋安¶
石韋陟裴冕元載段文昌李徳裕趙雄武孫承佑陶穀¶
蔡京張俊張鎡侈於味者也㢘頗樊噲王鸞典韋李勲¶
勇於味者也宋明山濤劉道真江淹蕭頴胄鹿宜孫馬¶
郁杜悰廖易之張齊賢張慤趙雄洪於味者也張易之¶
張昌宗韓縝酷於味者也羅友陳仲潛猥於味者也鄭¶
子公御斟司馬子期小人於味者也¶
宋南康公劉邕嗜瘡痂比於鰒魚唐劒南節度使鮮于¶
<pb:KR4e0201_WYG_171-15a>¶
叔明嗜臭虫每採拾得三五升浮於微熱水洩其氣以¶
酥及五味熬巻餅食之云天下佳味知福建院權長孺¶
嗜人爪甲見之輒流涎與南中犢結蜜唧不乃羮何以¶
異哉¶
山巨源飲量至八斗晉武帝每令私益之盡量而止醉¶
後餔餟折筋不休則不特能飲亦洪於食者也劉伯倫¶
祝詞云一飲一石五斗觧醒嵇阮可以例推矣周伯仁¶
渡江雖日醉而恒云無對後有舊對訪之欣然命酒各¶
<pb:KR4e0201_WYG_171-15b>¶
盡一石大醉其人酒從臍出滂沱牀下而死滿寵盧植¶
馬融傅元劉京魏舒劉藻栁謇馮跋之飲皆可至石餘¶
鄭康成鄧元起皆一斛不亂于定國飲酒數石不醉為¶
廷尉十八年冬月請讞益精明裴宏泰自杯勺以至觥¶
船重二百餘兩可為酒人之冠¶
嵇阮劉畢始為裸袒之飲而已渡江以後周伯仁醉欲¶
通紀瞻婢露其醜穢為憲司所劾按五行志晉恵帝元¶
康中貴游子弟相與為散髪之飲對弄婢妾逆之者傷¶
<pb:KR4e0201_WYG_171-16a>¶
好非之者負譏則不止一伯仁而已也占以為貌不恭¶
之災¶
劉潛石曼卿輩尤為豪飲每飲必云幾日一日興方濃¶
而酒垂竭傍有醋三斗許併飲之酒醋俱盡或置身木¶
杪而飲曰巢飲以席自束出首而飲之已復縮入曰鼈¶
飲所謂牛飲者不足道也歐陽永叔梅聖俞俱量可盡¶
百杯每遇潛曼卿輒為所困¶
隋仁夀間籌禪師入内造五色飲以扶芳葉為青飲拔¶
<pb:KR4e0201_WYG_171-16b>¶
楔根為赤飲酪漿為白飲烏梅漿為𤣥飲江笙為黄¶
飲又作五香飲第一沉香飲次檀香飲次蘭澤香飲次¶
雞舌香飲次甘松香飲大業志扶芳出吳郡其樹蔓生¶
纒繞他樹葉圓而厚凌冬不凋夏月取其飲微火炙使¶
香煑飲碧深色香甚美不渴今不定為何樹亦不解作¶
飲¶
琴始五絃舜所彈也堯善之加二絃以合君臣之恩蔡¶
邕益之為九絃彈一絃者馬明生所遇神女也無絃者¶
<pb:KR4e0201_WYG_171-17a>¶
陶元亮所自寓也¶
斵琴名手自伯喈外隋則趙取利唐則雷霄雷盛雷珏¶
雷文雷迅郭亮沈鐐張鉞金儒僧三慧宋則蔡睿朱仁¶
霽衛忠正趙仁濟馬希仁馬希先金淵金公路陳亨道¶
馬大夫梅四龔老林杲元則嚴古清施溪雲施谷雲施¶
牧州¶
古琴名則氷清春雷玉振黄鵠秋嘯鳴玉瓊響秋籟懐¶
古南薫大雅松雪浮磬奔雷存古寒玉百衲響泉冠古¶
<pb:KR4e0201_WYG_171-17b>¶
韻磬涉深天球(趙子昂以大雅名堂松雪/名齋當是二琴為所有耳)又混沌材玲¶
瓏玉萬壑松雪夜氷玉澗鳴泉石上清泉秋塘寒玉九¶
霄環珮以上俱見輟耕録又吳越有洗几清絶二琴析¶
氏百衲琴見洞天清禄集及輟耕録¶
趙希鵠云古琴有隂陽二材桐木面陽日照者為陽不¶
面日為隂以新桐木驗之陽必浮隂必沈陽材琴旦濁¶
而暮清晴濁而雨清隂材琴旦清而暮濁晴清而雨濁¶
古琴以斷紋為證琴不厯五百嵗不斷愈久則斷愈多¶
<pb:KR4e0201_WYG_171-18a>¶
斷有數等有蛇腹斷有面底俱斷有梅花斷偽者無劒¶
鋒亦不難識也¶
博物志云堯造圍碁丹朱善之彼王中郎之坐隠支道¶
人之手談雅語也尹文子之喻音劉中壘之兵法正語¶
也杜夫子之禆聖教班蘭臺之象地則效天文通王道¶
夸語也葢孔子之謂賢賢於飽食終日者而已所謂小¶
道可觀致逺恐泥者也乃若奕之有品啟自劉宋盛於¶
泰始至宰相論評人主制决噫亦盛矣吾請得為時飬¶
<pb:KR4e0201_WYG_171-18b>¶
略言之孟氏有言奕秋通國之善奕者也又杜夫子在¶
西江為天下第一而吳録稱嚴子卿碁與皇象書趙達¶
數為吳中八絶又抱朴子云嚴子卿馬綏明聖於碁者¶
也然則四人者其最上品乎當漢末有馮翊山子道王¶
九真郭豐善奕曹太祖皆與争能孟徳既未琅然諸君¶
復遇敵手殆難乎上者矣晉氏之季吾宗敬豫與濟陽¶
江霦俱為中興第一竊謂士大夫之第一猶之王僧䖍¶
之稱齊髙帝書云爾而是時北燕羅騰字叔龍者究盡¶
<pb:KR4e0201_WYG_171-19a>¶
其妙獨步當時俄而北平樂抄字少攜者出而與齊要¶
之其猶在敬豫與霦上哉宋文既好此伎而羊元保以¶
賭得宣城郡士林豔之然其品第三不知誰當為第一¶
者吳郡禇𦙍七嵗入髙品及長冠絶當時坐從父崇期¶
反累死何尚之特以絶藝為請不得𦙍不死意者其𦙍¶
乎湘東素亦偏嗜等於鱁鮧然為品甚拙而受識甚闇¶
是時用建安王休仁為圍碁大中正品彭城王抗第一¶
㑹稽禇思莊夏赤松次之抗神速思莊巧遲抗取勢赤¶
<pb:KR4e0201_WYG_171-19b>¶
松鬬子此所以小異也然是時魏有范寗兒偕使者李¶
彪來一戰而勝王抗寗兒亦第一品也梁武帝素工奕¶
奕在能品用湘東例命到溉朱异司其凡而沈約為之¶
序大抵宋之徐羨之羊元保何尚之齊之蕭之子良栁¶
世隆惲及溉异輩亦僅士大夫錚錚者耳唐之奕以開¶
元王積薪為第一然所謂孤山老姥婦姑者當逺据其¶
上又有待詔滑能品最髙至為上帝所取顧師言者不¶
甚著記謂其在大中初行子至三十三着勝神頭國王¶
<pb:KR4e0201_WYG_171-20a>¶
一曰日本國王第所謂鎮神頭勢今尚在然則能與思¶
言亦第一品也宋興繼積薪而品髙者為江右劉仲甫¶
積薪之時有李憨角仲甫時有王憨子角然李憨見輕¶
而王憨見忌最後三衢祝不疑髙仲甫一道許河東晉¶
士明髙仲甫兩道許而劉氏之袒廢矣明興江隂相子¶
先稱國手靳人樓得達勝之又有一游僧亦勝之正徳¶
中宰揆之地如李文正東陽楊文襄一清喬莊簡宇諸¶
公皆好奕而四明范洪重洪之後永嘉鮑一中重鮑生¶
<pb:KR4e0201_WYG_171-20b>¶
晩不及與洪角而格勝之文襄呼鮑小友為延譽江淮¶
間而其郡李冲晩出遂與鮑鴈行周源又晩出於李徐¶
希聖又晩出於周惜早死皆駸駸角鮑者也此所謂永¶
嘉𣲖也婺汪曙不及鮑者一子程汝亮晩出勝之而亦¶
蚤死此所謂徽𣲖也顔倫善决局不差一道足跡徧天¶
下無能當者而李釡時飬晩出遂與之角倫䕶名不復¶
肯應乃游吳中此所謂京師𣲖也今後進中閩有陳生¶
蔡生越有岑生揚有方生鼎立而蔡與岑尤張甚皆未¶
<pb:KR4e0201_WYG_171-21a>¶
可量也始永嘉守修郡志志伎藝曰鮑一中奕品第一¶
李沖次之沖意不樂遂罷不復志而最後沖且老矣與¶
時飬戰大敗數避匿程汝亮之遇時飬一再北遂為勁¶
敵云王子曰余少時覩鮑生奕不能悉其妙第見其批¶
亢擣虚無衡陣耳後所覩顔倫子明最後乃覩李與程¶
勁為忘寢食者數矣譬之用兵鮑如淮隂侯有摶沙之¶
巧李則武安君横壓卵之威顔則孫吳挾必勝之算程¶
則諸葛修不破之法雖竒正時出攻守異勢要之皆稱¶
<pb:KR4e0201_WYG_171-21b>¶
善師者矣余嘗戲李以李廣程以程不識程猶未肯色¶
受也然李時時為余言未嘗不遜顔以為有國士風余¶
因作奕㫖手書一通貽時飬謂與顔鮑而程四子者不¶
知古何如以當明第一品無愧也¶
余既與李時飬論奕歸而臆數其人與品手書貽之乃¶
其事有竒而未可據者因再疏一通為奕問俟後博考¶
傳記毋妨再續也問段柯古所載鳩摩羅什為人奕起¶
子空處皆作龍鳳形信乎曰其人奕品下至八九道或¶
<pb:KR4e0201_WYG_171-22a>¶
可誘而成耳不然什公亦姑幻障人耳目無是理也問¶
顧師言三十三着而勝神頭王信乎曰一説日本王也¶
奕至三十三着而決勝所謂通神者也其猶在坐照上¶
乎師言於品不登第一而考之史古未有神頭國而日¶
本王由來不入朝將無好事者為此勢以附㑹其説乎¶
未可必也問孤山老姥之説信乎曰或有之然非積薪¶
之自為神也好事者假神而抑積薪之語也所謂指示¶
以攻守刼殺之方甚略曰是子可教以常勢耳其抑積¶
<pb:KR4e0201_WYG_171-22b>¶
薪可見也問一行於張燕公宅見積薪奕遂與之為敵¶
且曰念貧道四句乗除語人人盡為國手信乎曰有之¶
一行神於數者也神於數則可以觸類其曰四語乗除¶
人人國手非也問陸子静一悟河圖數而勝國手信乎¶
曰其徒假一行事而神其師之語也子静奕品甚下今¶
不覩其遺文若葛藤而胡以能悟也問范寗兒之勝王¶
抗信乎曰有之抗重而寗㣲也寗兒以有心待抗而抗¶
以無心待寗兒猶之乎司馬仲達之於孔明也且此一¶
<pb:KR4e0201_WYG_171-23a>¶
局耳未可定也問滑能之事信乎曰能暴死耳奕者之¶
神其説也是天人者勝能而何又假能也問王質爛柯¶
之説信乎曰不然也堯至今三千六百年耳度不能十¶
局也則為神仙者曷夀焉問劉仲甫之髙王積薪兩道¶
也祝不疑之髙仲甫一道也晉士明之髙仲甫兩道也¶
信乎曰果爾則積薪而上有四道矣仲甫之髙積薪也¶
其持論也自為髙者也不疑士明之髙仲甫也乗瑕者¶
也二子用壯而仲甫用衰也問王粲陸瓊之覆局信乎¶
<pb:KR4e0201_WYG_171-23b>¶
高品哉曰惟仲甫與顔倫亦能之此善記者也非與於¶
品者也問孟堅之有㫖也應璩之有勢也馬融曹攄王¶
粲劉恢蔡洪梁宣之有賦也李尤之有銘也髙品哉曰¶
惟永嘉林生有集焉而品第五也此工於文者也非與¶
於品者也問吾子何如曰猶之乎數子而已矣¶
　¶
　¶
　弇州四部稿巻一百七十一¶
