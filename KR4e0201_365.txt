# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:36.618185
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷一百九十一
<pb:KR4e0201_WYG_365-1a>¶
欽定四庫全書¶
　弇州續稿巻一百九十一¶
　　　　　　　　　　　　明　王世貞　撰¶
文部¶
　書牘¶
　　沈光禄¶
屈指西湖良㑹于今十二嵗週矣每念吾丈沖虚恬淡¶
愷悌易直黄叔度陶元亮之倫出處之際如雲巻舒加¶
<pb:KR4e0201_WYG_365-1b>¶
以太夫人大耋萬福優游奉侍天倫之樂靡以加矣弟¶
初不能蚤引來此繁言幸自在家鋤菜而世網及之又¶
以餌忌者口良可歎也春來偶有創悟一切放下且作¶
頭陀行逕矣聞仲君勇割愛欲離諸煩惱深所敬慕何¶
年得謁法門一領指示也¶
　　李儀部¶
貞自杜闗來不敢與聞世務而自見泉兄與公前後大¶
疏誦之為擊節歎賞移日葢皆出於常情之表而實中¶
<pb:KR4e0201_WYG_365-2a>¶
於事理之的故也貞生平跅弛不能事言路齒頰餘生¶
自逺名逺豈有可以當公意者而況雕蟲之技無益身¶
心亦厭之矣乃辱過聽見泉兄使效太公稱觴之祝不¶
佞何能為重雖然公賢者也太公當必賢又聞公上疏¶
日知且得譴情罪於過庭太公怡然慰勉之又世貞之¶
所願效執鞭者矣春來欲簡思慮俟小間當成一長篇¶
仍以數語弁之報塞至意却覔便人專上不悞也雅貺¶
不敢辭謹勉拜嘉附小敬于使者仰祈念存不宣¶
<pb:KR4e0201_WYG_365-2b>¶
　　又¶
自門下之宅憂里居暨除服也所儼然而辱臨之者所¶
以筐篚交者所温顔色而𢠢存者指不勝屈矣而僕方¶
自外名法耶稚子不獲鎖松筠間以野服奉接一茗而¶
已亡芼羮麥飯之薦迨彩鷁北首又不獲操舴艋具豚¶
蹄斗酒之敬門下用深山道人例寛之則可然固當忘¶
之也乃猶於拜命之後娓娓筆札若寘僕於方寸間者¶
何也僕亦長物耳嬾不任腰膂劣不任齒舌故托而逃¶
<pb:KR4e0201_WYG_365-3a>¶
諸自附於曳尾之塗逍遥枋榆没齒自足豈其别有希¶
覬而門下過聽輒舉之人將使僕為䑕璞豈所敢當哉¶
儀部之除似足小塞時情然自是三年前物清通簡要¶
故當以王裴相擬此不足淹也荆老雖尚有鑿坏之志¶
而聖眷乃爾似不當復偃蹇矣少陵有云二三豪後乗¶
時出整頓乾坤濟時了努力自愛使僕托此濟一笠一¶
衲坐朴握飽冷淘為太平之民以死不亦快哉使旋草¶
次附復不宣¶
<pb:KR4e0201_WYG_365-3b>¶
　　又¶
嚮者以尊命作太公壽言是時方欲謝綺語屏游思不¶
能仰體仁人孝子至意而草草一歌塞白數月來不復¶
終此戒染指翰墨則殊愧悔其鹵莽也僕嚮者勌世之¶
念適與境㑹故戢身自逺殊無所證得市井草莽舉體¶
皆凡惟有待盡而已執事何自以世外之樂相羨豚兒¶
久困名塲一振翼而鎩隨之且令息黔補劓從事音賢¶
糟粕之責司馬壯遊大非其任承執事念存敢不致令¶
<pb:KR4e0201_WYG_365-4a>¶
感戢主上英㫁公卿爭似勵羔羊之節而神武之門尚¶
有挂冠者不識尊見以為何故朱使君人便草草附復¶
不次¶
　　朱吏部汝虞¶
前有劉氏之幹去草草數行知己達而是時王父學正¶
公之誌銘粗已脱稿卒卒附上迺勞使者衝暑長途駢¶
賜大誨厚幣之辱王父世世長者式榖貽後而貞荒落¶
之餘不能修其辭以為地下重則有慚汗而已騏兒歸¶
<pb:KR4e0201_WYG_365-4b>¶
談公道誼之愛津津不容口至謂清德雅望治行苐一¶
王裴之選舍而他之頗置不滿於造物者此兒獨好德¶
一念可耳其他無所不嬾辭科之業疎脱自恕棄置分¶
也白下名勝諸賢萃止固足小暢若使游太學所謂十¶
年猶有臭者誰能洗之耶次兒扶病入試苟厠一名不¶
至寖&KR1205;足矣小者粗可箠策聊慰目前趙汝師轉宫庶¶
自國老調停之意多然此君殊鬱鬱不自快不愛作東¶
方生陸沈大官醪肉中也鄒吏部何以請告得非亦生¶
<pb:KR4e0201_WYG_365-5a>¶
此落落耶僕老矣於世事殊不欲聞為公偶及之勿笑¶
野人市態不盡也外不腆將侑乞照入&KR0623;甚口占代報¶
不悉¶
　　又¶
逼昏而高軒見枉非有墻頭之過㡬遂罍恥青燈促膝¶
𤣥談少疲佐以時事名勝所㑹令人忘倦弟孝伯無長¶
物雖六尺簟亦為兒子攜去不能止宿雲雨虚無殆若¶
夢寢以此恨恨耳山居耳目塗塈賴公聞所未聞聖主¶
<pb:KR4e0201_WYG_365-5b>¶
憫旱步禱南郊藹然桑林為犧氣象新司農不知如何¶
有以仰承德意否前與趙汝師宫洗談及有詩紀之其¶
落句云藉令指日相司馬未若得雨烹𢎞羊此閭閻意¶
也汝師前有一札為公念甚厪忘出之今以附覽劉君¶
以為許草墓表似其婦狀至即命筆丁太僕不審何所¶
托此二段恐未免破戒奈何外紀贈一排律請敎山中¶
不可無此客亦不可無此詠不腆之物不足以酧來美¶
聊見情耳幸麾置之¶
<pb:KR4e0201_WYG_365-6a>¶
　　答户部劉介徵¶
僕懶病自放雖掩耳名世交游中有傳賢金玉姓字者¶
雙鸑振羽自閩海而徊翔玉京不減孝標兄弟昨雖得¶
朱嘉定書惝怳間猶疑其夢不意衡門碧苔破長者之¶
轍既接大雅覺芳蘭襲人旋領緒言則屑金紛吐昔人¶
有云所見更勝所聞殆非虚也僕爾時困河魚暫不覺¶
極終以不能持久竟無由停孝廉船惘惘終夕執事之¶
留書復至矣僕何人敢妄擬韓忠獻執事翩翩眉山長¶
<pb:KR4e0201_WYG_365-6b>¶
公也如同叔秋期見過尚能烹伏雌炊新稻以待雖然¶
幸毋語人謂病夫破鑿坏盟也承謙光下詢以詩文所¶
模楷畫馬者云天廏萬疋皆吾師何必模索曹韓遺跡¶
也若庀材貴博則趙宋以前名下定無虚士惟效取其¶
神駿略其𤣥黄牝牡而已雅貺種種拜嘉¶
　　又¶
與執事别來可兩嵗則時念大雅不置矣所尤悵然者¶
不一接國徵眉宇耳前時拜執事所草狀今又得新刻¶
<pb:KR4e0201_WYG_365-7a>¶
讀之令人作太史公留侯想其鬚眉風骨當掩暎元孚¶
懋權輩雖不接不恨也辱示諸篇種種清麗有致唯於¶
一二字音不甚妥即國徵似亦不免小加丹鉛之力美¶
而傳矣烈婦從容就義尤勝感慨用壯者家弟既任表¶
墓地下之文僕固不敢辭弟大藳前為小奴置亂帙而¶
失之問之朱虞崶云渠有别本旦夕從南曹索之可得¶
也朱君有遺愛於練川要當求之古循吏久廢筆研草¶
草成二章奉寄扇頭紙素俱勉爾塞白辱貺存之雅小¶
<pb:KR4e0201_WYG_365-7b>¶
伸報私統祈照亮¶
　　又¶
衰懶相籍與世末殺不謂長者躡履修訊杯酒揚扢使¶
我巖阿生色叢桂滋芳葢嘗左顧而問䜿子汝目中有¶
此客否所恨回風雲旗倐來倐逝至今惝恍猶在夢境¶
也嚮問公家孝標何以不方舟公謂有少家事未料理¶
尋當相詣而紫氣未更苔跡自若意且軒車上都接翼¶
天路矣忽奉來教知有秋風之折且以生存不見識無¶
<pb:KR4e0201_WYG_365-8a>¶
以藉口地下為歎使僕䔩䔩淚下不自知其無從也庚¶
辰榜中賢仲與天雄魏吾鄉顧稱三才子二子皆幸相¶
周還獨不及識此君今遂成異世所謂缺陷天地耶夫¶
豈直公門哲人之萎而已也不知有遺詩文可裒錄否¶
見示文二章詩二十八首皆翩翩有風致骨力遒𦂳直¶
足稱作者獨見投二律奬飾過情耳僕固己謝筆研小¶
俟春愉或思仰酧來美今則未能也損餉皆異物而僕¶
不能當異人如何不腆附報不一¶
<pb:KR4e0201_WYG_365-8b>¶
　　周元孚¶
自兄往返晉楚間凡三得書而所報者或不達及見括¶
蒼除目意可以毋敝郵筒矣偶有傳兄得金陵轉亦㑹¶
山僮無可使者以故中沮今乃辱大教詳懇多致殊愧¶
僕之落落葢巖穴例不可施之兄也所叙山水之清勝¶
刺史之朗洞足以忘謫即不免隨臺牒行望邑而所至¶
輸吐方寸了然無纎芥累子厚罪人不足論賢於退之¶
潮陽逺矣僕為一大事委身明真而未有所就近偶從¶
<pb:KR4e0201_WYG_365-9a>¶
容受却病法而馳或可苟延嵗月以俟師期他非所敢¶
望也太原公不獲終香火緣亦出無奈中間與言事諸¶
雋時左要自别有意曹子念者僕甥也而與邦相石交¶
日夜來促為其太公壽言而未及許兄之見委與邦相¶
之深指既不忍負又不能無愧色於曹生故叙略中及¶
之然亦繇文通才盡作此有限狡獪耳僕實無可以代¶
筆者兄勿疑也數日内山妻中風疾㡬殆差得小挺尚¶
是牀笫間物卒卒不竟所吐亮之亮之¶
<pb:KR4e0201_WYG_365-9b>¶
　　又¶
前括蒼丞使者去附一報言匆匆不知作何語昨遇一¶
客來云公自㑹稽還郡治尋復繇郡至㑹稽筍輿行千¶
巖萬壑間爭流競秀且具稱公意度軒豁不作遷客牢¶
慅態私甚快之老人健忘竟不記客作何名姓也僕岩¶
居稿坐就木為期都不知世間有苦樂事一時乃爾駢¶
集先君子身後為忌者所尼久矣賴兩臺之疏以有祭¶
塟僕本上疏乞沾老母而太原公為之道地先君子遂¶
<pb:KR4e0201_WYG_365-10a>¶
得贈大司馬僕即瞑目從地下足矣霖雨襄陸饘粥之¶
業白波捲空食指既衆不免饑寒催徵迫責蒿目剝膚¶
苦又當何如也然此皆僕一身事耳主上食息全委三¶
呉一旦狼狽至此譬之人腹膏腴耗竭何以支吾且聞¶
大江以北秦晉燕周齊魯之地草根樹皮皆盡莩死枕¶
藉桴鼓卒起比之江左又不可言此則僕與公輩共之¶
者公今在事行當更甚耳金明門内光景機局非僕所¶
預聞偶余生便附此不悉¶
<pb:KR4e0201_WYG_365-10b>¶
　　又¶
自納鄖節歸於今三年矣既畏作燕中書而執事又時¶
有使命不能究鱗羽所嚮故間者濶焉而執事再辱慰¶
存乃至拳拳以出處為念何執事之篤舊故好行誼也¶
僕故下中人耳世以雕蟲之技而過稱之已而苛責之¶
皆非也家有園池圖籍之類酒漿脯&KR0755;不乏雖用送日¶
每一小間芒刺中起此不能與人言之家衆内外絶不¶
習聲伎墨墨以死耳而妄以東山之樂加我良可歎也¶
<pb:KR4e0201_WYG_365-11a>¶
前得留尹報即馳一介上書闕下冀返初服以明心跡¶
而去人狡故泄之見尼政府亡何而南牀之白簡上矣¶
執事所喻云云安敢有忿世心然胡能不長往也江南¶
七郡根本之地一旦滙為巨浸民且魚鼈執事素精天¶
官家言丁丑封事僕所心伏苐不知此水與此星相應¶
否分野不相闗否自此可遂弭否盡室危巢不知所之¶
須仗金箆一指導耳白葛藤簟伏日所需敢不拜賜拙¶
集一部又新刻二種如命附覽年來跌宕此中苐捩眼¶
<pb:KR4e0201_WYG_365-11b>¶
鼻不能梓也審已在道征車觸暑珍重珍重¶
　　又¶
抱影㷀然忽有天人謫墮劇語久之似於人趣天趣俱¶
盡街鼔初動酒闌長揖又似阿閦國一見更不見耳洛¶
陽少年即無所持議猶捩綘灌眼鼻況復張膽扼腕與¶
之爭是非耶出處小事不足為兄喋喋唯有熟讀大易¶
老子而已僕多生結習落雕蟲技中束髪來即於人口¶
吻過活今作一焚誦頭陀尚恐不免唯信命而已長公¶
<pb:KR4e0201_WYG_365-12a>¶
見委詩序本非敢承讀薦先君子一剡不覺戄然神位¶
遽爾授簡既成讀之却是佛頭抛糞將無以怨報德耶¶
一笑一笑新集沈雅有致已足名家小有一二可商聊¶
為拈出欲重連城之美比來不欲沈思扇頭之作是衝¶
口語不足汙兄懷袖也鄒守龍倅二章幸為致之不一¶
　　又¶
昨使者歸草草附報謂以壽明卿便相聞一致覼縷計¶
兄踰祥近禫小紓至痛讀禮之暇得以内觀心境外究¶
<pb:KR4e0201_WYG_365-12b>¶
世法公論顯矣服除之後必且徵用却有可憂者諸君¶
子抑鬱之氣甫舒腸肥腦滿輕為吐摘而宫府之際頗¶
多異同旃席之表不忘忮忌恐至其時又作一畨面目¶
耳僕本不慕長生而誤見拔於先師片語針芥遂成掩¶
闗奈夙障未除受責筆研春來一病幾作巫尫遘此夏¶
旱僅堪一炬深秋始有起色騐得諸名欲忿恨根俱未¶
便淨除得小澹而已遇觸則起乗起則發要須謝絶一¶
切於蒲團上㫁除之耳¶
<pb:KR4e0201_WYG_365-13a>¶
　　又¶
自足下别無幾而南北之竒貨學士君者亦波及僕幸¶
雞肋無深味獲見寛於漁樵之計無恙私分已隃乃執¶
事猶隱隱起方寸五嶽謂世人前後三忌僕嗟乎世人¶
何當忌僕僕亦何足忌此但以名義見繩耳足下不覩¶
金剛經所謂先世罪業以輕賤故消滅者假令僕乗此¶
一懴宿障脱無明結善果為幸不亦大哉承有太夫人¶
之變蠖伏團焦不能絮酒千里如何沈君典忽爾淪逝¶
<pb:KR4e0201_WYG_365-13b>¶
令九子挫鍔威明俊人之痛千古如新然聞頗傷所恃¶
足為龜鑑又傳沈繩甫亦死戍矣足下謂人間世覩此¶
當何如也管使君口足下不置所云先慈九京之托有¶
呉明卿在足下奈何近舍持正耶適鄒使君人便附此¶
惟以禮自抑勉進饘粥不宣¶
　　又¶
兩日負病侍足下盃勺别後復病復負病而強從事筆¶
研得數語倦即乙之無何而沈吏部屠儀曹兩君至矣¶
<pb:KR4e0201_WYG_365-14a>¶
不能即謝絶病益甚草草塞白近謂家弟尊父丞郟與¶
肖甫平浙變皆凛凛有生氣而付之孱手可恨也佳集¶
亦以病不克卒業毋但欲效雌黄而不敢雖然足下能¶
抑才以保格舍象而先意去色澤而完風骨大難大難¶
所望入思更沈就琢加細而已然亦已在叔嗣繼之間¶
非當塗翩翩可擬也¶
　　鄒彦吉¶
自覩執事閩憲除目喜而不寐者久之閩故多文士近¶
<pb:KR4e0201_WYG_365-14b>¶
益鵲起㡬揜覆呉㑹而有執事為之師帥譬以武安君¶
治秦兵誰復有與之抗衡者以執事文益以閩之佳山¶
水相為暎發彼栁刺史之栁州么䯢牢騷何足道也雖¶
然為執事之喜得閩尚不如為閩之喜得執事也審錦¶
節已抵延陵里方命子墨修不腆起居之敬而使者已¶
先之竿尺在櫝筐篚在廷應接不暇執事之愛僕豈直¶
以葭莩故僕老矣名為學道而實無有猥被時私再㸃¶
除目夫取長林之麋鹿而被以韉絡寧有不驚走者已¶
<pb:KR4e0201_WYG_365-15a>¶
上書懇辭不得則有再請耳執事之飾奬無乃非知己¶
乎哉嵗杪小奴歸自齊安致大作比之前集有開闔步¶
驟而㣲示囓蹶然自此而進之一日千里矣呉明卿大¶
㕘來與王行父偕王生之事執事誠欲尸而祝之明卿¶
亦津津高雅不置渠哭徐子與墓還當復取道執事鄉¶
里何以待之南行過呉閶亦問外家否則僕山園僅一¶
衣帶水得少日周旋不為不佳也拙言奉送侑以呉縞¶
唯賜麾置是荷¶
<pb:KR4e0201_WYG_365-15b>¶
　　又¶
村童自無錫歸得執事報言滿紙方徘徊咀賞而使者¶
尋跡之至則烟霞之阻種種且得縱目諸作靈芝一賦¶
頌而有風若對楚人五七言古近體一倡三歎餘音嫋¶
嫋令人心醉所喻竹素之好托寄千載是僕鄙尚之偶¶
同至於出世大業稍一染指則羣味嚼蠟矣僕歸田後¶
拙集粗已成即束之高閣間復自歎生平得萋菲力不¶
淺晚途幸不墮餌誘保此一壑曝背而美敢忘其獻苐¶
<pb:KR4e0201_WYG_365-16a>¶
恐造物真宰不便相捨耳承委作小傳雖謝翰墨或能¶
破戒為之俟得一面商方可命管如所諭肖工亦須於¶
阿堵見神明也酷暑小蠲即先了二幅及效丹鉛之後¶
閆君夙所傾嚮今已憇弇園即遣舟迓之下鄉也大夫¶
經三冊附覽不一¶
　　又¶
嚮者辱惠大敎時屬苦瘧卒卒不能效丹鉛之致而勞¶
執事記憶乃若以芻蕘為可采者損餉藤杯壺席種種¶
<pb:KR4e0201_WYG_365-16b>¶
皆山家清玩味以年來戒飲虚此三雅儼然千里意耳¶
全集三復不忍釋手往往有法門調辭外味讀二君子¶
所撰序私謂未罄名言之妙及僕操觚管又更縮朒不¶
快非繇才思荒落當是大美難狀耳其置之毋容佛頭¶
抛穢也僕方外之跡雖若能自瀟洒而俗累時復中之¶
不足為公道周户部呉大㕘計時相聞千秋赤壁磯當¶
復鬱鬱生氣語及令人爽然無由作夢中道士也簿物¶
將逺臆又一札附周生煩為致之不一¶
<pb:KR4e0201_WYG_365-17a>¶
　　又¶
自公覲還辱問遺詩教之愛僅一報答而已不復能遣¶
信相聞而葉茂長去家索數行先容想久已得達當時¶
記李獻吉一絶句黄州江北使君清赤壁山留萬古名¶
黄州小兒騎竹馬來時相送去時迎計公還郡日此光¶
景宛然亦無所措僕語每見黄人道公文章政事之美¶
冠絶一時風猷意度又當不減吾家㑹稽父子令人歎¶
賞赤壁時時鼎新不識雪堂定惠遺跡亦可一表揚否¶
<pb:KR4e0201_WYG_365-17b>¶
周户部想時得相聞適走价為呉明卿稱壽附二絶奉¶
訊故當不如獻吉琅琅也去人志弱幸為遣一騎䕶之¶
至興國為荷初冬未寒加匕自愛¶
　　又¶
公時剖符而南停錦慧山之麓僕方治地毘舍布髪然¶
燈於一切閭左間事俱無由識之旋聞露冕之地乃是¶
宜黄公前奉使一集雲蒸龍變已足鼓吹隆萬嗣響元¶
厯今復擅此江山之勝吐欱胸臆露之筆端當又何如¶
<pb:KR4e0201_WYG_365-18a>¶
其盛也待盡之人百念灰冷獨此結習未盡忘能推鼎¶
臠動我食指否友人周二魯起部過山中相為談及不¶
覺躍然此君宏博高亮當是陳豫章下榻人不止公同¶
榜之雅而已澄源公藉公周旋想不至落莫楚侗先生¶
讀禮況味何似偶便附承動履唯為道為吏民自愛¶
　　又¶
始執事抗章請告與用事者迕遂堅巖壑之尚而僕亦¶
鑿坏自廢臭味偶同雖心期未間而俱有夏甫之癖僕¶
<pb:KR4e0201_WYG_365-18b>¶
之不能西猶執事之不能東也先人蒙被上恩賁及泉¶
壤僕復誤見物色請告不允誼難復堅梁溪之役乃欲¶
以謝朏而唐突子季竊謂必見屏門墻之外而執事歡¶
然出訪攜榼夜語嘽緩忘倦非為他舟所強當遂停嚴¶
譙之鑰矣自入白下以來苦公私酧酢卒卒唯有愧悔¶
加以凶饑蒿目慘心狼狽萬狀雖有江山之勝與羣賢¶
之雅不能解我眉頭寸結嚮許草𤣥嶽游稿序幾落夢¶
境今乃怳然汎瀾咀咏覺僕舊帚形穢多矣宿諾不可¶
<pb:KR4e0201_WYG_365-19a>¶
終負搦管強應無復小致唯不憚揭已之短以見執事¶
長則耿耿一念耳有王野者見大序盛稱之及讀其詩¶
齒吻間似有爽氣後出之秀也不辱執事鑪錘矣楊太¶
宰雅士豈以一閉門而毁泄栁屬其考最北矣歸當叩¶
之必令作異時把臂緣也酷暑揮汗口占授稿寛其不¶
恭幸甚幸甚¶
　　王司副¶
公之滯散局於五年矣翹林館急士如此豈能於公忘¶
<pb:KR4e0201_WYG_365-19b>¶
之公大雅宏度銖視時榮固知不以介懷而當世道者¶
恐不能辭其責也僕齒頰餘生懶成癖矣晚來小得歇¶
泊處自謂三公不易曾將軍才略葢代而器度未稱禪¶
理入窟而雄心未忘恐兩失之渠似欲挽僕使出僕乃¶
欲挽渠使歸公試以為何如初暑愁霖易中人強飯自¶
愛¶
　　林太平¶
某自分衰劣無當於世割榮挫名以拙自藏而門下過¶
<pb:KR4e0201_WYG_365-20a>¶
聽元馭先生之語若以為有足當者問存數及筐篚鄭¶
重乃至舉宦路中所加於八座之稱謂而施之於巖穴¶
無用之長物混混見飾寧有不畏而走者唯門下憐之¶
亮之即不遐遺賜赫蹏數行足矣潁川政成賜金增秩¶
此維其時若吾郡朱使君當聨翩而應九卿之選拭目¶
以俟所喻陳希夷仙翁睡像在太平欲令僕與元馭先¶
生贊之先生方襄大事而有爰立之命弔者在堂慶者¶
在廬恐無暇辨此苐以世法言則先生方起南陽之臥¶
<pb:KR4e0201_WYG_365-20b>¶
而雨施九有以出世法言先生却自醒而就尹氏之夢¶
也如何如何僕末學稚識不足以執鞭此翁苐意得翁¶
本傳以自亳州真原徙武當九室巖終於華山雲臺觀¶
中間再應詔入大梁其足跡未嘗至太平也豈至人神¶
遊汗漫莫可倪測耶傳又謂先生睡恒仰卧於此法亦¶
或小異以公至意勉綴數語不免佛頭抛糞耳幸毋災¶
石也春陽乍布餘寒尚凛加飡自愛¶
　　凌常州¶
<pb:KR4e0201_WYG_365-21a>¶
久不奉清徽時時在念賢郎至白下忽承教貺怳焉如¶
覿惄如之懷于兹慰矣僕巖穴朽株抹殺世路謬見物¶
色有此忝命懇辭不允念以先人初被身後隆渥之典¶
分當少竭駑鈍以副萬一黽勉就道既浮沈陪副無可¶
自見且饑莩蒿目病鴒刺衷觸藩之羝徒有一悔而已¶
公何見而飾奬之諗高卧湖濵吐欱清逺著作不休衣¶
被士林得所刻翰藻覺大有增益家仲遂獲薦全帚甚¶
幸甚幸賢郎偉然國器也愁試想自脱穎初見未效揄¶
<pb:KR4e0201_WYG_365-21b>¶
揚諸容嗣布不次¶
　　萬廣平¶
魏城分手整得二十年人間世何以堪此僕老矣林棲¶
一紀分絶世念因先君蒙被上恩除目繼之猥云圖報¶
更成竽濫邇來因亡弟之變陳情乞骸不為廟廊所許¶
忽忽夫復何言秋初許敬菴京兆致公手書藹然念舊¶
之情溢於言表讀學易齋集而後竊窺公造詣之精深¶
一至此也人生正為耳目口鼻作過不淺故直以艮背¶
<pb:KR4e0201_WYG_365-22a>¶
消之趙州栢樹子無佛性直從無見解處撞殺精誠之¶
極遂大豁然亦或稀依公於淵源處得二程於作用處¶
得堯夫公甫真實瀟洒兩不相碍若其他文雄姿爽辨¶
實自眉山東越家風而根究歸宿要自勝之心服心服¶
(闕/)¶
　¶
　¶
　　　　　　　　　　　　　　　　　　區區¶
<pb:KR4e0201_WYG_365-22b>¶
宿業受役雕蟲自愧自悔不淺京兆用世才而見齕不¶
免小緩如江西陳中丞輩俱不可挽去者之賢留者之¶
恥也如何如何故同年劉同野之子歸便附此不一¶
　　沈司正伯英¶
僕衰劣過時之人誤被時趣持節不固濫竽一出初緣¶
病弟病妻勢危朝夕料理湯藥甫爾小間簡書忽迫倉¶
卒就道遂不能南造呉江踵門謁謝此念未遂惄如調¶
饑抵白下與次公相還往彌月之後忽致門下書貺念¶
<pb:KR4e0201_WYG_365-23a>¶
欲走一介以候行旌則聞已絶江而北矣諗還朝逾月¶
曹事清暇道履佳適以門下之高明大節出自銓部暫¶
借司正謂當亟還故物不亦假重寅清步武卿寺而尚¶
爾遲遲者將由邇來壅滯後薪復積耶夫常格非所以¶
待非常之人此則僕之所不敢與知也區區竊禄無補¶
歸思鬱跂小俟秋涼當力上陳請之疏以尋初服無足¶
言者役便聊此附候興居併有薄侑不宣¶
　¶
<pb:KR4e0201_WYG_365-23b>¶
　¶
　¶
　¶
　¶
　¶
　¶
　¶
　弇州續稿巻一百九十一¶
