# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.536395
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷二十二
<pb:KR4e0201_WYG_196-1a>¶
欽定四庫全書¶
　弇州續稿巻二十二¶
　　　　　　　　　　　　明　王世貞　撰¶
詩部¶
　七言絶句¶
　　題宫人調鸚圖¶
　　　唐人詩云含情欲説宫中事鸚鵡前頭不敢言¶
　　　誤也政當托此禽達之¶
<pb:KR4e0201_WYG_196-1b>¶
杏花枝上緑衣娘與訴宫中事不妨只恐匆匆記未盡¶
且教三字憶君王(詞有憶/君王)¶
　　抵滁陽聞拱辰石太僕將至留贈¶
雙旌宛轉下滁州真氣如聞在後頭聖代豪賢多九列¶
何人數馬似恬侯¶
　　其二¶
瑯琊山色四時妍最喜清流號釀泉前輩風流今又見¶
使君剛及醉翁年¶
<pb:KR4e0201_WYG_196-2a>¶
　　次嚴太保詩後送尤介夫入都¶
山人不愛青山住乞得山中宰相詩若遇郗家公子問¶
住山須待買山貲¶
　　贈憲美弟移居¶
嶽王市傍三畝宫曲曲清溪䆉稏風但使兒童如錦里¶
不須名姓學牆東¶
　　徐長孺及郁子以制科業見訪有答¶
宛轉雙龍血未乾閒逢老馬步闌殘莫誇玉勒金羈事¶
<pb:KR4e0201_WYG_196-2b>¶
見說人間行路難¶
　　其二¶
休將深淺問蛾眉欲答蛾眉淚已垂花様三千宫女面¶
何人不妬奉恩時¶
　　梅花下得劉伯真廷尉書却寄¶
萬里清江萬里魚即看魚尾定何如江南二月梅花後¶
剖得夷陵八月書¶
　　其二¶
<pb:KR4e0201_WYG_196-3a>¶
小苑紅梅刺眼新一枝分作峡江春長安驛騎知何限¶
天上於今少故人¶
　　清明日偶爾有感¶
宛宛東風颺酒旗輕寒輕暖禁烟時千條楊栁長垂地¶
不曉人間有别離¶
　　其二¶
典衣沽酒莫辭貧野鳥山花無限情三尺一堆猶自濕¶
去年人是上墳人¶
<pb:KR4e0201_WYG_196-3b>¶
　　雨後山園¶
潺湲一雨到天眀西圃小溪春漲平任使桃花禁不得¶
也能波面皺紅生¶
　　徐客部元春奉使還朝四絶句¶
錦里春深節暫停東風吹送上江舲不知漢省郎官宿¶
分得荀家第幾星¶
　　其二¶
還從建禮别分臺知爾應多專對才屬國倘逢西極馬¶
<pb:KR4e0201_WYG_196-4a>¶
可應仍為太師来¶
　　其三¶
鳯毛池上獨翩翩知是虞廷老鳯傳任使罷巢阿閣後¶
還鳴聖瑞一千年¶
　　其四¶
青袍栁色競爭春夹路珠簾看眼新共道徳門無限好¶
徐郎天上石麒麟¶
　　為人贈京口何醫一絶句¶
<pb:KR4e0201_WYG_196-4b>¶
君家肯讓漢淳于能使人間癖疾蘓不知京口觀濤日¶
曽見黄龍浴水無¶
　　贈八十翁何中翰遷故世廟侍臣也¶
煉来僊骨五銖輕鶴背何年上太清知是玉皇香案吏¶
可能還記步虛聲¶
　　其二¶
武帝胡髯已上天肯留方朔世間年仙宫似起偷桃獄¶
且向蓮花峯際眠¶
<pb:KR4e0201_WYG_196-5a>¶
　　在明遺我湘竹榻走筆言謝¶
百疊香雲綴露斑夢廻身似在湘山從今去後非無客¶
且掛髙齋一壁間¶
　　答王叔承¶
　　　世所稱布袋和尚者即彌勒也在前刼為求名¶
　　　菩薩當来人夀八萬嵗時成佛釋迦佛所懸記¶
　　　也釋迦以末刼救世故難難故多慈愍彌勒以¶
　　　起刼度人故易易故多饒樂今不探其實而加以¶
<pb:KR4e0201_WYG_196-5b>¶
　　　讇語得無泥犂之慮乎¶
不為拈花也破顔史多天上儘寛閒隠囊一撮無勞問¶
中有須彌七寶山¶
　　題文待詔𤣥墓四景¶
虎山橋畔月如銀桃花梅花相代新不須指㸃増惆悵¶
身是當年畫裏人(予舊逰/處也)¶
　　其二¶
郁口墳前路欲迷桃花驕殺武陵溪樓頭一種看山眼¶
<pb:KR4e0201_WYG_196-6a>¶
不見花殘襯馬蹄¶
　　其三¶
孤峯逺挿白雲間秀竹長松相對閒聽得菱歌人欲近¶
不知猶隔法華山¶
　　其四¶
古塔垂傾老樹奇霧殘雲洩轉多姿而今始悟寒林色¶
大是丹青未竟時(右幅乃待詔未完筆故/為拈破勿令添足也)¶
　　和韻題扇頭梅花¶
<pb:KR4e0201_WYG_196-6b>¶
銅坑萬樹玉横斜月洗烟籠領嵗華棹過酒船無好句¶
至今猶自負梅花¶
　　徐孟章索詩為贈走筆得三絶句¶
奚囊恰可詩千首拄杖時須酒一壺醉後能輕田太尉¶
歸時那怕李金吾¶
　　其二¶
從令處士題鸚鵡(生有鸚/鵡詩)所少文君典鷫鸘(生近有悼/亡之戚)¶
指口大堪容捲白轉喉何必寘雌黄¶
<pb:KR4e0201_WYG_196-7a>¶
　　其三¶
自言身世兩難容削髪從歸南北宗(生自言欲削/髪入空門)不見¶
髙僧名慧地還縁舊業有雕龍¶
　　徐生號雲樵而以葉子雪樵書為介走筆戲成一¶
　　　絶句¶
從誇范釜未生魚其奈勞薪桂不如咲殺山人山計拙¶
雲樵將至雪樵書¶
　　顧母張孺人六十(文康公之/側室也)¶
<pb:KR4e0201_WYG_196-7b>¶
曽參補衮扶紅日尚憶移衾賦小星四十年来丞相栢¶
一枝留向北堂青¶
　　送張子新之蘭谿¶
棹過錢塘莫厭遲千峯倒翠挿漣漪居人已曉彈琴事¶
茂宰能歌觧愠辭(君善歌/故云)¶
　　其二¶
桐君南部盡僊官叱石為羊也不難鳬舄一雙湏好在¶
金華舊省是長安(給事舊省/曰金華)¶
<pb:KR4e0201_WYG_196-8a>¶
　　陸無從茂才自揚州來乞文以贈歙人吴惟登得¶
　　　三絶句與之生髙於詩與歐博士楨伯為廣陵¶
　　　社¶
金徽玉軫拂塵開流水髙山信指裁忽訝新聲移入散¶
坐中人自廣陵來¶
　　其二¶
維揚詞客盡英髦得句爭誇白雪髙一自社中枚叟去¶
何人八月賦觀濤(謂歐/老也)¶
<pb:KR4e0201_WYG_196-8b>¶
　　其三¶
乞将新序向新安一字躊躇下筆難見説龍門饒史筆¶
教人觧作小巫㸔¶
　　鄖襄徐中丞以春秋臆見貽有謝¶
軍城秋日静堪貪幕府無人筆自談見說麟經新傳就¶
千秋不數杜征南¶
　　胡元瑞讀鄙集有寄走筆四韻答之¶
殺青初竟未堪論博得驪珠字字勻莫信古来才一石¶
<pb:KR4e0201_WYG_196-9a>¶
與君俱是斗量人¶
　　其二¶
文園多病日偏長贏得髙齋㸔屋梁便是王充新論就¶
可能相益蔡中郎¶
　　其三¶
處處松陰護藥壇何人真曉大還丹知君自有靈僊骨¶
叱石為羊也不難¶
　　其四¶
<pb:KR4e0201_WYG_196-9b>¶
蘭陰一水下蘭溪水隠花香水滿隄任使東流海門去¶
清心還向浙江西¶
　　走筆夀表兄盛氏¶
竹林雖好未堪求嵇阮那能到白頭七十古稀君自愛¶
何曽一醉不風流¶
　　其二¶
遇酒須傾醉即眠自稱臣是酒中僊僊家未必能勝此¶
不起貪嗔七十年¶
<pb:KR4e0201_WYG_196-10a>¶
　　送陸楚生入陽羨采茶¶
由來陸羽是茶神著得茶經字字真莫道青山無宿業¶
耳孫仍作採山人¶
　　其二¶
陽羨春芽玉萬株新焙得似虎丘無縱令王肅無情思¶
不與諸傖喚酪奴¶
　　懐王大參陽徳有寄¶
鐘樓面面是横塘毎見雙旌度夕陽錯喚小桃垂栁字¶
<pb:KR4e0201_WYG_196-10b>¶
那曽一樹不甘棠¶
　　其二¶
弇山春事日爭新轍跡從多不畏貧所恨子猷看竹後¶
幾曽真遇賞心人¶
　　其三¶
嘗從别墅記新圖今日暘湖即鑑湖自是君王多物色¶
可能長作客星無¶
　　其四¶
<pb:KR4e0201_WYG_196-11a>¶
雁蕩奇峰天下聞永嘉真柑味絶羣啖君霜後三千顆¶
削脯為龍穿白雲¶
　　仲山先生歸佳城得輓歌四絶送之¶
縱横馬鬛徧空山上冡諸生暮未還玉樹祗今埋地下¶
銀鈎猶自在人間¶
　　其二¶
少日五長王散騎晩年三絶鄭台州生来不作紅塵夢¶
到了青山伴白頭¶
<pb:KR4e0201_WYG_196-11b>¶
　　其三¶
寶界山頭玉萬枝人忘物在轉成悲相逢莫歎風流盡¶
留得王維畫裏詩¶
　　其四¶
春風一蜨自悠揚八十能過百嵗長莫怪藍田饒晩價¶
有兒誰似北中郎¶
　　題黄定父𤓰洲小閣¶
小閣方牀睡思濃金山忽送五更鐘披衣起坐渾無事¶
<pb:KR4e0201_WYG_196-12a>¶
喚起江南千萬峯¶
　　題畫¶
瘦石枯松寫暮秋清溪一道帶雲流綸竿縱有無心得¶
莫怪游魚不上鈎¶
　　朱翁年七十號味耕而又好菊有子為諸生故夀¶
　　　之¶
南宫徽號下恩綸共喜髙年賜帛新更是一科堪應詔¶
曽為孝弟力田人¶
<pb:KR4e0201_WYG_196-12b>¶
　　其二¶
蕭蕭華髪倚斜楊也種黄花也種秧不是陶家五男拙¶
有兒身在泮宫牆¶
　　戲題詩扇後貽徐生¶
蕺山老姥亦可憐遇我塗鴉不值錢箧笥恩情翻不薄¶
好留懐袖向眀年¶
　　長夏無事避暑山園景事所㑹即成㣲吟得二十¶
　　　絶句¶
<pb:KR4e0201_WYG_196-13a>¶
小徑平橋路欲分萬條青玉一溪雲不須更到幽奇處¶
便合長康寫此君¶
　　其二¶
剥啄從多且未譍小窻過雨篆烟凝偶然文債支梧了¶
却是逍遥退院僧¶
　　其三¶
潺湲信宿稻苗齊澗水爭趨罨畫溪處處竹梧添染碧¶
祗驚簾外數峯低¶
<pb:KR4e0201_WYG_196-13b>¶
　　其四¶
絲竹由来非我心未論山水有清音空林宴坐幽深處¶
難道無弦不是琴¶
　　其五¶
日長隨意選漁竿小港輕舠喚不難千疊芙蓉攅碧玉¶
此圖留待月中㸔¶
　　其六¶
㣲凉淅淅上輕褣課竹調琴一小僮應是中丞霜意薄¶
<pb:KR4e0201_WYG_196-14a>¶
故人鷄黍日從容¶
　　其七¶
流水髙峯盡日閒柴門風捲不成關主翁雖有無勞問¶
原與遊人共此山¶
　　其八¶
爾雅樓頭日正長酒鎗茶盌博山香歌中九友容相逐¶
那有閒情和栢梁(余在鄖嘗有/懐九友齋歌)¶
　　其九¶
<pb:KR4e0201_WYG_196-14b>¶
收雨青天挂紫虹科頭晏坐小亭中閒談未了農家事¶
一陣前溪䆉稏風¶
　　其十¶
北風髙枕便羲皇佳景無多畏景長爭似儂家祗樹苑¶
六時何處不清凉¶
　　其十一¶
花好那能一月紅緑肥還到九秋空何如淺淡峯頭色¶
長自悠然在眼中¶
<pb:KR4e0201_WYG_196-15a>¶
　　其十二¶
撥刺銀鱗跳緑波呦呦文鹿過林阿從教饞客頻相勸¶
不觧祗園施網羅¶
　　其十三¶
寶閣蓮花法像新垂楊拂水四無塵那知咫尺清泠外¶
便有泥連火宅人¶
　　其十四¶
殘杯移傍水邉亭暑氣醺人忽自醒最喜樹頭風定後¶
<pb:KR4e0201_WYG_196-15b>¶
半池零雨半池星¶
　　其十五¶
斷盡人間書畫縁非闗學道與參禪從來到手渾無味¶
且仗牀頭買酒錢¶
　　其十六¶
牆頭紫翠兩三峯月滿觚稜風滿松睡起支頥無一念¶
偶然吹送五更鐘¶
　　其十七¶
<pb:KR4e0201_WYG_196-16a>¶
有人相過說無生須斷人間利與名畢竟尚殘名利字¶
不如支枕聽鶯聲¶
　　其十八¶
一閣中安兩藏書當時有諍未同居若教勘破西來意¶
紫氣東行也不虛¶
　　其十九¶
萬事全憑酒破除空勞千里故人書參軍有頌吾能熟¶
僕射從尊斷不如¶
<pb:KR4e0201_WYG_196-16b>¶
　　其二十¶
褦襶過從不厭頻牛腰行巻墨方新生平祗被虚名累¶
耐可殘年乞與人¶
　　讀王百榖吹簫賦因題畫贈星槎子然此非古洞¶
　　　簫也以故稱新聲云¶
由來子野聽偏精譜得咸陽簫史聲把向吳山吹一曲¶
何人不擬鳯凰鳴¶
　　其二¶
<pb:KR4e0201_WYG_196-17a>¶
輕蕉徐出玉龍精一竅能為三籟鳴任是子淵佳賦就¶
可教眀主聽新聲¶
　　贈蔡汝立乞誌銘歸¶
三尺孤墳五尺碑中郎題字色為絲莫愁名姓長埋沒¶
漸有人呼蔡克兒¶
　　蔡生以一紙得誌銘而客有髙生者亦以一紙來¶
　　　謁請從遊且有所冀戲題一絶再贈蔡¶
婁水含滋楓欲鮮啼烏徧遶孝亷船從他門客劉义横¶
<pb:KR4e0201_WYG_196-17b>¶
未有昌黎䛕墓錢¶
　　題半閣詩¶
地盡天空閣自孤浮雲一半遶簷隅不知收入青山色¶
小減徐家破鏡無¶
　　張牧遷淮相國與諸君㑹餞山園感贈四絶¶
袖中諌草帶霜華遷客風流莫浪嗟何必漢廷饒絳灌¶
古來才子傅長沙¶
　　其二¶
<pb:KR4e0201_WYG_196-18a>¶
愁遣玲瓏唱别辭欲攀楊栁尚無枝習家池館從如舊¶
苐少山公白接䍦¶
　　其三¶
縹緲樓頭玉萬家使君曽此汎流霞莫言鴻爪須㬰事¶
幽谷猶殘琪樹花¶
　　其四¶
弇山堂北四株棠夢雨離雲欲斷腸却道異時無剪伐¶
飛花曽藉使君觴¶
<pb:KR4e0201_WYG_196-18b>¶
　　走筆贈張將軍赴嶺外¶
毋煩薏苡後車傳自有清風掃瘴烟壓載他年借亷石¶
盟心今日試貪泉¶
　　即事¶
上元燈火不須奢自有幽情領物華踏徧東城清夜月¶
安家園裏探梅花¶
　　長興哭子與歸途即事有感¶
屈指流年醉裏論清溪如舊淚痕新也知不乏追隨客¶
<pb:KR4e0201_WYG_196-19a>¶
誰是當時共濟人¶
　　其二¶
龍灣北岸骨堪栖漠漠愁雲片片低一種印山寒食地¶
白公墳畔酒成泥(新墓在龍/灣之北)¶
　　其三¶
當年六子五沈淪一作人間舌底人暗數古來文苑傳¶
誰能白髪畫麒麟¶
　　其四¶
<pb:KR4e0201_WYG_196-19b>¶
碧練東来是霅川銀魚紫蠏不論錢從他風景長如畫¶
割卻浮家一段縁¶
　　其五¶
太初收骨道塲山與隔新墳定幾灣六十年來無麥飯¶
可能相對憶人間¶
　　其六¶
玉龍橋下水縱横酒眼摩娑醉語輕不道便成生死别¶
至今猶自恨潮聲¶
<pb:KR4e0201_WYG_196-20a>¶
　　余所品顧家三白酒以甘敗而近得其法者皆勝¶
　　　之因補三絶句而其一以貽胡家¶
品酒新詩亦浪傳顧家三白大非前如何奪署青帘字¶
把向胡生店裏懸¶
　　沙頭吕氏酒¶
掃地人間色味銓自將真趣媚丹田從教揚子中泠品¶
不及沙頭第一泉¶
　　五弟婦之兄曰章郎酒亦清美¶
<pb:KR4e0201_WYG_196-20b>¶
壓得檀槽瑟瑟珠㵼時猶有看成無誰能閒步桃花澗¶
不向章郎乞一壺¶
　　清明日偶題¶
穠李夭桃各鬬新傷心眼底上墳人生憎介子成寒食¶
破損風光一日春¶
　　其二¶
典却寒襦挂紙錢又聞呼役向楊川三家兩舍無薪米¶
錯認江南也禁烟¶
<pb:KR4e0201_WYG_196-21a>¶
　　過瞻美弟飲題¶
&KR0342;水誅茅三五椽網魚沽酒杏花前欲知何物堪難弟¶
夜半酣歌不肯眠¶
　　過從子學賢飲¶
小阮才餘犢鼻禈海棠花底奏清尊春光如此休教負¶
眀日催租任打門¶
　　鄉居晏起¶
小樓烟雨乍霏霏支枕消教酒力㣲除却西鄰呼酒外¶
<pb:KR4e0201_WYG_196-21b>¶
判無剥啄到荆扉¶
　　走筆再送馮使君之楚¶
三吴重地古來聞全楚雄藩更不羣江岸送迎饒竹馬¶
何人不頌大馮君¶
　　其二¶
捲霧凌風青雀開分眀一坐玉山来懸知傲殺南樓月¶
重見千秋庾亮才¶
　　贈張老¶
<pb:KR4e0201_WYG_196-22a>¶
莫欺貧憊少生涯半畞沙田百種花笑殺東籬黄菊後¶
春光全不到陶家¶
　　調姚山人匡叔¶
羽扇藤衫竹籜冠自言親受九還丹無端却愛人間好¶
不怕山房丹竈寒¶
　　鳦先以書自通於屠青浦有國士之遇賦此贈之¶
于生書記似鄒陽片紙能專上客牀不信比来知己事¶
試聞猶有令君香¶
<pb:KR4e0201_WYG_196-22b>¶
　　朱定國觧館歸明州贈之得三絶¶
風物清佳浣客愁不知何事憶明州輕舠泛盡東湖色¶
應向婁江問舊遊¶
　　其二¶
兩兒頭角漸嶙峋三載東風絳帳春白虎倘逢明主問¶
可能忘得授經人¶
　　其三¶
惜别飛觴各鬬乾吴江楓落未成寒惟憐十月山陰道¶
<pb:KR4e0201_WYG_196-23a>¶
不共王家子敬㸔¶
　　題摘阮圖¶
絳紗㣲露玉尖纎搊得新聲字阿咸門外平康佳姊妺¶
即今偷譜不須嫌¶
　　贈照幻禪師一絶句¶
伏牛山下結精廬煉盡羣魔剰一如誰信近来能所盡¶
貫休詩句夢英書¶
　　金澤寺僧為余生日誦經報以一絶¶
<pb:KR4e0201_WYG_196-23b>¶
除却生辰薦親外酒船何處不沈㝠即今四大留何事¶
勞得山僧為捧經¶
　　題溪山深隠畫¶
古木寒流一兩家柴門晝掩待歸鴉何如只向人間住¶
與客擕壺踏落花¶
　　莊臨甫力田種竹有長者風今六十矣其婿陳生¶
　　　懋謙中表姪也索詩夀之得一絶句¶
庭前種竹一千竿屋後收禾三百㕓欲向而家漆園祖¶
<pb:KR4e0201_WYG_196-24a>¶
與君重注大椿年¶
　　寄題何鴻臚仁仲甘露園¶
名從鐵甕城邉得人向金莖夢後歸荳䓻梢頭渾欲醉¶
芙蓉葉上未應晞(俱咏甘/露也)¶
　　其二¶
海内争傳杜甫詩何将軍第有園池金魚銀甲從他好¶
第五名髙心自知(君伯兄為/閫帥故也)¶
　　其三¶
<pb:KR4e0201_WYG_196-24b>¶
一㸃晨光霜欲開露華初潤蕋珠臺墻頭蛺蝶衝眉過¶
却道何郎傅粉来¶
　　其四¶
千株桃李怨春華九畹芳蘭也自嗟水部向來心性别¶
只拈霜管賦梅花¶
　　贈王山人良材二絶¶
返照輕烟暈碧紗翠禽飜罷玉横斜絶勝黄鶴樓中笛¶
落盡還開六月花¶
<pb:KR4e0201_WYG_196-25a>¶
　　其二¶
爾貎孤山雪裏春能抛玉骨染緇塵懸知不作毛生手¶
却悮江妃自寫真¶
　　聞仲慧治制科業於尊生齋嘲之¶
新水髙槐咽暮蟬尊生齋裏好談𤣥如何半夜篝燈讀¶
只是長楊校獵篇¶
　　曉上人自江右來謁敬美贈之詩云南海楊枝白¶
　　　社蓮老僧無住總隨緣不知逢着文章伯可有¶
<pb:KR4e0201_WYG_196-25b>¶
　　　衣裳與大顛又行腳山僧不住山正逢居士掩¶
　　　𤣥關却嫌留偈多重障大海長空自往還盖謂¶
　　　余方杜門不易見倚韻立贈二絶¶
有社何須種白蓮澆花挿栁但隨縁從他佛骨原無表¶
那許殘花乞大顛¶
　　其二¶
參盡叢林踏盡山未容輕叩浄名闗霜寒路滑知應否¶
收取三條坐具還¶
<pb:KR4e0201_WYG_196-26a>¶
　　曉上人自云能草書轉法華千徧謁補陀落迦者¶
　　　再矣告余且復往走筆反前韻止之¶
鯨波千疊海門還勸爾清秋且閉關但使六塵縁境浄¶
眼前長是補陀山¶
　　其二¶
草書時作素師顛一鉢何如但信縁千徧法華從自轉¶
還能舌本吐青蓮¶
　　家弟轉官後寄一詩扇錢叔寶有與君何日共閒¶
<pb:KR4e0201_WYG_196-26b>¶
　　　身語叔寶日作畫不休而余苦文債刺促因戲¶
　　　題其後¶
王叟時時徴白戰錢翁日日賣青山多生未斷貪名障¶
博得閒身亦不閒¶
　　酬顧不疑¶
秋色衡門好晏眠忽聞流水兩三絃似窺吳下機雲意¶
有句還酬顧彦先¶
　　詹東圖進士以所刻石書見示為成二絶贈之¶
<pb:KR4e0201_WYG_196-27a>¶
題罷江東㓜婦碑公車二月到京師十三經就如登石¶
除却中郎更有誰¶
　　其二¶
不是君家詹舍人紫㣲房後寫絲綸男兒自有如椽筆¶
一掃燕然萬古新¶
　　答葉茂長觧嘲¶
翟尉歸來客尚新柴門剥啄反嫌頻不如箕踞松風下¶
次第殘編對古人¶
<pb:KR4e0201_WYG_196-27b>¶
　　其二¶
南牀白簡任他驕贏得餘年不早朝莫道山人無約束¶
雅聞彈事到甘蕉¶
　　送李時養游金陵¶
李生買棹長干游楸局奚囊在兩頭欲覔羊郎劇碁地¶
不知何處是金溝¶
　　仲春二十日後梅花始盛偶成四絶¶
二月行盡初日晴千枝萬枝玉縱横常年花謝今年發¶
<pb:KR4e0201_WYG_196-28a>¶
始信春遲却有情¶
　　其二¶
色觀空來定幾旬東園初吐屐痕新莫嫌春勒梅花晩¶
也勝無梅負此春¶
　　其三¶
西園幾樹玉横斜雨打風吹一任他縱使春光耗磨盡¶
不甘三月伴桃花¶
　　其四¶
<pb:KR4e0201_WYG_196-28b>¶
瘦骨崚嶒老不羣怯他春雪愛春雲自從參得羅浮夢¶
消息依稀見幾分¶
　　趙仁甫孝亷来乞其父墓文留山園少時賦此志¶
　　　别¶
幾樹孤山雨後香薄寒憔悴縞衣裳未論詩句清堪比¶
情性都来似趙郎(君詩清絶而/貎都雅故云)¶
　　其二¶
弇園春晝但髙眠箧底都無䛕墓錢揮草為君生别淚¶
<pb:KR4e0201_WYG_196-29a>¶
一江烟雨孝亷船¶
　　清明日偶成¶
小塚輕風舞紙錢斜陽漠漠草芊芊非闗榆栁無新火¶
總為人家不禁烟¶
　　其二¶
嵗嵗年年世事非朝朝暮暮故人稀唯因白骨無窮盡¶
新鬼猶堪舊鬼饑¶
　　其三¶
<pb:KR4e0201_WYG_196-29b>¶
楊栁梢頭颺酒旗軟輿憑着暖風吹未論天地藏身處¶
不起兒孫異日悲¶
　　其四¶
葉縣天貽白玉棺滕公石槨在長安争如諶母祠前樹¶
不受人間淚眼彈¶
　　山僮言游客放歌折花者戲答之¶
有例何曽問主君六么三雅任斜曛主人總在茅簷底¶
唱遍龜兹也不聞¶
<pb:KR4e0201_WYG_196-30a>¶
　　其二¶
携酒㸔花不碍頻唯求酒後䕶殘春不辭樹樹憑攀折¶
孤却眀朝花下人¶
　　衡陽曽生萬里問奇實無奇可問也於其歸口占¶
　　　贈之¶
落魄書生縱酒徒久抛符印著潜夫而今對汝機闗別¶
但語胸中一字無¶
　　其二¶
<pb:KR4e0201_WYG_196-30b>¶
悟得從前字字非臨岐無淚可沾衣碧天雲盡都如洗¶
不碍衡陽春雁飛¶
　　七夕病中¶
病骨蕭然一葉秋踈簾不捲絳河幽茶𤓰酒果從無分¶
不起人天兩地愁¶
　　其二¶
鄰家乞巧候天孫月轉參横不掩門拙癖病来逾自愛¶
卧陪孤影度黄昏¶
<pb:KR4e0201_WYG_196-31a>¶
　　其三¶
共君閒傍小溪行愛弟東莊㸔犢耕許與曼殊能許未¶
雖游族姓不求名¶
　　其四¶
沈郎徴事近何如旗鼓蕭翁尚有餘嗒爾相㸔無一句¶
可能消盡腹中書¶
　　和孫中丞登馬鞍山韻¶
千山如笏拱朱樓平楚将雲勢欲浮見說興公新賦就¶
<pb:KR4e0201_WYG_196-31b>¶
坐令王粲亦銷憂¶
　　其二¶
獨立縹緲之飛樓片語能令紫氣浮却是岳陽題壁後¶
至今天下誦先憂¶
　　贈劉少府四膺臺奬¶
四見旌書下郡墀道傍何限口成碑莫言清白無人賞¶
今日真成有四知¶
　　其二¶
<pb:KR4e0201_WYG_196-32a>¶
賛公庭館真如洗吟岸烏紗據槁梧劉寵雖亷争得似¶
橐中猶長一青蚨¶
　　其三¶
尚書兩世大名垂喬木干雲蔭後枝處處遺碑應好在¶
知君不是狄公兒¶
　　黄仲髙先輩枉訪有贈¶
蘭芬馝&KR0008;藹衿裾一片冲懐玉不如事事擬君家叔度¶
祗輸年少赴公車¶
<pb:KR4e0201_WYG_196-32b>¶
　　其二¶
四眀才子氣如虹何事低頭王長公誤道姓名登琬琰¶
此身原只在墻東¶
　　題復甫墨牡丹¶
百種沈香亭畔枝錦嫣紅醉午風遲那期虢國夫人到¶
淡掃春山八字眉¶
　　其二¶
半幅生綃墨乍勻天然貎出玉精神朱欄下盡葳蕤鎻¶
<pb:KR4e0201_WYG_196-33a>¶
却是丹青觧悮人¶
　　蘓山人自張司馬歸云辱倒屣之延而所謀未盡¶
　　　果戲贈一絶¶
博得侯門一笑新鬢霜猶自未迴春人間不遇邢和璞¶
誰向天門禮弄臣¶
　　題瀟湘夜雨有感¶
扁舟十載問瀟湘曽向天東指雁行今夜對牀春夢穏¶
不妨風雨過西堂¶
<pb:KR4e0201_WYG_196-33b>¶
　　作張令書戲題後¶
貪聞方外有閒居筆硯垂抛樂有餘誰信别生方外事¶
為僧仍作使君書¶
　　仙師處見徐郎有贈¶
雙瞳剪水玉為神皈禮神壇叩宿因自是徐家原有記¶
此兒天上石麒麟¶
　　偶題¶
一間茅屋足沈淪無那虚名轉趂身記得松風陶氏閣¶
<pb:KR4e0201_WYG_196-34a>¶
玉書先下掃除人¶
　　其二¶
十里香烟夾路岐少年争草步虛詞不知天上原無用¶
只禮身中一字師¶
　　余徳甫見貽籜冠侑以一絶句倚韻和答¶
竹萌含露供朝餐餘籜猶堪劉氏冠不道道人心死盡¶
雨來猶作化龍看¶
　¶
<pb:KR4e0201_WYG_196-34b>¶
　¶
　¶
　¶
　¶
　¶
　¶
　¶
　弇州續稿巻二十二¶
