# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.119412
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 提要
<pb:KR4e0201_WYG_000-1a>¶
欽定四庫全書　　　　　集部六¶
　弇州四部稿　　　　　　别集類五(明/)¶
　　提要¶
　　　　(臣/)等謹案弇州四部稿一百七十四巻續¶
　　　　稿二百七巻明王世貞撰世貞弇州外集¶
　　　　觚不觚録諸書已著録史部中此乃所著别¶
　　　　集其曰四部者賦部詩部文部説部也正稿¶
　　　　説部凡七種曰劄記内篇曰劄記外篇曰左¶
<pb:KR4e0201_WYG_000-1b>¶
　　　　逸曰短長曰藝苑巵言曰巵言附録曰宛委¶
　　　　餘編續稿則但有賦詩文三部而無説部世¶
　　　　貞與李攀龍齊名而才實過之當時婁東厯¶
　　　　下狎主文盟奉之者為玉律金科詆之者為¶
　　　　塵羮土飯盛衰遞易毁譽迭興藝苑紛呶終¶
　　　　無定説要之世貞初時議論太髙聲名太早¶
　　　　盛氣坌涌不暇深自檢㸃致重貽海内口實¶
　　　　逮時移論定向之力矯其弊以變為纎仄破¶
<pb:KR4e0201_WYG_000-2a>¶
　　　　碎之習者久已為衆所唾棄而學者論讀書¶
　　　　種子究不能不心折弇州是其才雖足以自¶
　　　　累而其所以不可磨滅者亦即在於此今其¶
　　　　書具在雖未免瑕瑜雜陳然第舉一時之巨¶
　　　　擘而言亦終不能舎世貞而别有所屬也四¶
　　　　部正稿為世貞撫鄖陽時所刋續稿則世貞¶
　　　　乞休後手裒晩嵗之作以付其少子駿者至¶
　　　　崇禎間其孫始鋟以行世云乾隆四十三年¶
<pb:KR4e0201_WYG_000-2b>¶
　　　　十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
