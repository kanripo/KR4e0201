# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.402031
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷十七
<pb:KR4e0201_WYG_191-1a>¶
欽定四庫全書¶
　弇州續稿巻十七¶
　　　　　　　　　　　　明　王世貞　撰¶
詩部¶
　七言律¶
　　荅魏大侍御時自謫遷南考功¶
一龕燈火傍殘年畵省勞君記憶偏名去已無彌勒累¶
病餘甘老辟支禪爭傳諫草千秋業未了曇花半偈縁¶
<pb:KR4e0201_WYG_191-1b>¶
好去鳯皇臺上望&KR0259;輝爭似昔人賢¶
　　贈李公子¶
氷玉堂中夜色酣皎然瓊樹坐相叅毛當彩處知為鳯¶
絲到青時雅勝藍幸自忝收文舉刺那能别共阿戎談¶
朝來學士支牀語吾道于今忽已南¶
　　甲申元日試筆¶
暫施冠服候呼嵩爆竹聲殘續曉鐘天上元正開白虎¶
山中初九愛潛龍數枝椒栢和𤣥醴一&KR0341;蓬蒿謝素封¶
<pb:KR4e0201_WYG_191-2a>¶
五十八年猶未是于今化日始從容¶
　　偶成¶
匡牀眠坐儘優游興至三杯過即休小出便支卭竹杖¶
輕寒旋進木棉裘爭春桃李差嫌富滴雨空階不起愁¶
較得近來詩句拙肯容心力費雕搜¶
　　其二¶
城隅鹿共蓬蒿宅春首鶉懸薜荔衣鷄犬不妨名地肺¶
鳶魚随處有天機曾希𤣥嶽祠官選别署茅山道士歸¶
<pb:KR4e0201_WYG_191-2b>¶
出處浮雲都散盡可煩追較向來非¶
　　將斷文字縁作此¶
竒人縱可敵揚雄才鬼那能勝葛洪仙字囓完還作蠧¶
古文雕盡僅名蟲迂謀欲寄千秋後夙業都收一寸中¶
最好祖龍眞解事談天非馬頓成空¶
　　其二¶
春來約畧保殘身第一先教筆硯塵不出幸逃歌鳯句¶
空言羞博愛龍人氷絃斷盡琴心顯蘚匣埋深劔氣眞¶
<pb:KR4e0201_WYG_191-3a>¶
會得維摩法門意孤峰何處不嶙峋¶
　　夀行太僕卿徐明宇七十¶
惠文冠挂白雲深家傍仙源可易尋傲世松筠長借色¶
及門桃李盡成隂笈藏𤣥女三符字書闡羲皇萬古心¶
七十縱稀何足頌他年須獻武侯箴¶
　　呉明卿大叅挾方山人仲美王太學行父以三月¶
　　　三日訪我弇園與家弟敬美曹子念騏兒小集¶
　　　分韻得林字¶
<pb:KR4e0201_WYG_191-3b>¶
(闕/)　風流可重尋足音歡劇涙沾襟不教剡渚成歸易¶
為感南皮舊俠深度曲遏雲千樹響廻橈弄水百花隂¶
蘭亭故是吾家禊名數依稀更竹林¶
　　明卿與諸君過澹圃分韻得窮字¶
無轄何須畏孟公家園不腆有春風晝長榆影傀俄後¶
溪靜人聲杳靄中奏我朱絃呉楚合感君青眼弟兄同¶
興來俗物難輕敗源隠桃花未怕窮¶
　　明卿諸君再過弇園分韻得園字¶
<pb:KR4e0201_WYG_191-4a>¶
日日呼兒掃蓽門即看春夜為誰繁論心自古平原酒¶
有句重過何氏園移病故人當不厭避賢詞客暫稱尊¶
唯憐濟勝無多具報爾空梁落月魂¶
　　明卿走酹先司馬墓貞以病不克從僅家弟侍行¶
　　　志痛志感¶
壠首愁雲結夜臺墓田松栢慟餘栽百年𤣥草侯芭在¶
萬里生芻孺子來覊病轉深烏鳥痛獨棲誰和鶺鴒哀¶
但懸吴劔寧論晩何事星文黯不開¶
<pb:KR4e0201_WYG_191-4b>¶
　　贈鄒黄州彦吉遷閩學憲彦吉之先為宋忠公浩¶
　　　其外大王父則魏恭簡公嘗視兩省學政者也¶
驪歌赤壁尚相聞絳帳閩天已似雲不為聖朝偏貴少¶
幾人循吏復能文道鄉遺脉從看大宅相餘光久借分¶
處處江山俱動色一詩先報武夷君¶
　　方仲美博學有文而時時使酒依呉明卿居武昌¶
　　　從訪弇中有贈¶
别我方千近十年武昌魚羙足留連書從七略能窮討¶
<pb:KR4e0201_WYG_191-5a>¶
字向三倉有秘傳倚醉漫誇文舉客長貧忍挾退之錢¶
縱令相見無饒潤去後那能不可憐¶
　　王家馭提學春夏之際連得二丈夫子以詩賀之¶
　　　再責開宴¶
紫氣充閭瑞不孤為誇英物重呱呱天門累送麒麟石¶
海國雙輝老蚌珠同歳也堪名逹适及秋爭指字之無¶
但教湯餅頻頻㑹何必論功始見呼¶
　　與元馭宗伯家馭及吾弟敬美二學憲陪楊大宗¶
<pb:KR4e0201_WYG_191-5b>¶
　　　伯月夜沿流泊西墅作¶
婁子城頭生暮烟坐深爭愛月娟娟蘭橈信水知何處¶
蠟屐穿林亦偶然但語襟期俱有素即談朝市不妨𤣥¶
機忘已信眠鷗熟綬解那勞醉尉憐(州司不出/候公故云)¶
　　送殷無美赴夷陵守¶
十年清問滿公車今覩方州建隼旟東下江平知禹鑿¶
西來土黒是秦餘渚宫人去烟俱冷巫峽才多雪不如¶
俱道大夫饒賦咏莫因天逺廢䨇魚¶
<pb:KR4e0201_WYG_191-6a>¶
　　大中丞馬公昔建節渚宫余忝氣分之雅兹撫有¶
　　　江右貽書慰存賦得一律志謝兼簡公部人鄧¶
　　　太史¶
棠隂故傍渚宫多槐色新從南浦過此日五溪懐馬援¶
當年一疏忝常何魚椷逺結纒綿意錦叚難為報按歌¶
宇下豈無徐孺子可能廻駕訪烟蘿¶
　　送顧太史病起還朝¶
片帆無恙闔閭城起色江潮早暮平定有朝霞凌玉筍¶
<pb:KR4e0201_WYG_191-6b>¶
可因秋月傍金莖箕裘别振傳家業臺閣無妨蓋代名¶
况是著書繁露就君王日俟廣川生¶
　　挽尚璽丞李君¶
内史方欣省覲時那堪慶弔忽相隨迢遥漢苑金莖露¶
零落淮南桂樹枝看毨鳯毛能不惜並埋犀麈轉成悲¶
祇應長吉文成後遣捧霓旌召太師(君卒後半嵗而/太師亦捐舘)¶
　　李本寧大叅自楚訪我弇中紀别二章¶
艖䒀忽轉越來溪太史浮湘下會稽誤擬眞人栖海上¶
<pb:KR4e0201_WYG_191-7a>¶
久知夫子在闗西看它氣色還金馬顧我形神似木鷄¶
稍喜薊門游子到别筵能唱白銅鞮¶
　　其二¶
誰堪支䇿訪柴荆一笑髙天青眼明八月江濤為起色¶
五絃春雪乍成聲(君時/服除)雄飛豈復吾曹事狎主憑君異¶
日盟却笑少陵都不解李侯那肯似隂鏗¶
　　少𤣥瀑泉二將軍母七袠褒封太夫人夀言¶
魚軒容與誇王國鳯詔聯翩出帝州太母别封加紫綬¶
<pb:KR4e0201_WYG_191-7b>¶
將軍新第枕丹丘稱觴珠履三千客遶膝斑衣十九侯¶
共曉含飴今日樂不知丸膽向時愁¶
　　少𤣥奉國蒙恩推攝國事詩以賀之¶
洪都朱邸鬱摩天同姓諸侯未乏賢帝欲紹封齊孝後¶
人傳攝國魯侯年長沙不少廻旋袖子建何煩自試篇¶
最好豫游鑾玉地可應歌舞但如前¶
　　為仲淹贈其猶子肇元¶
新都少年汪肇元結客不肯稱平原沾沾執鞭御元禮¶
<pb:KR4e0201_WYG_191-8a>¶
宛宛解玦貽王孫累碁少深伯父賞學詩晩得門人尊¶
莫將片語為月旦水鏡于今吾已昏¶
　　經師朱教諭先生八十壽言¶
仍棲故壘學庚桑書帶沿堦薜荔墻老去朱顔猶自王¶
少來青眼或能方西河舊憶經生業北面誰當弟子行¶
偶為敲針一垂釣不將餘日向文王¶
　　有感¶
出處頻年尚屬人于今不出始由身留將頂相稱居士¶
<pb:KR4e0201_WYG_191-8b>¶
洗却頭銜字道民一鍤隨身那諱死三飡度口不縁貧¶
寄聲無限同盟者苦海中間學問津¶
　　汪伯玉司馬同淹佳二仲徐孟孺胡元瑞過我弇¶
　　　園而張司馬肖甫亦至¶
清秋起色強登臺不為髙軒䕶緑苔星斗自催占象動¶
風雲羣擁卧龍來况逄開府前茅地各逞追&KR0289;上駟才¶
出處縱殊心事一狎人鷗鷺莫輕猜¶
　　送伯玉同二仲元瑞清洋將抵玉龍橋望玉山作¶
<pb:KR4e0201_WYG_191-9a>¶
離筵太白肯留殘欲盡豪賢且細看青雀又分孤斾色¶
玉龍空並兩峰寒驕從麈尾爭名晩(仲淹被酒與元/瑞爭名而閧)老¶
向刀頭忍淚難(伯玉與予最/老而最相知)何事不留三鳯住王家兄¶
弟少琅玕¶
　　乙酉元日試筆¶
黄鷄唱曉酉更眞老興不逮兒曹新孤眠一千八百日¶
尚作六尺尋常身坐頭却占最後盞厯尾數殘無復人¶
旋呼藍舉入山去别向梅花探早春¶
<pb:KR4e0201_WYG_191-9b>¶
　　人日得毛侍御秋中貴竹書有感却寄¶
當時繡斧出姑蘇壯思那隨别思徂秋鴈始為人日信¶
夜郎方表使星孤輪埋疋馬霜先後檄掃千盤瘴有無¶
不為漁樵堪記憶祗應清夢入江湖¶
　　癸未十月成伯從孫詹録偕弟進士寅季姪孟嘉¶
　　　過敬羙澹圃看菊花作¶
九月黄花十月肥疇能澹圃鬬寒菲移庖酒自江州好¶
挈弟人誇小令稀二阮不須論犢鼻諸王應是勝烏衣¶
<pb:KR4e0201_WYG_191-10a>¶
憑誰請得葳蕤鑰夜半猶歌緩緩歸¶
　　甲申中秋夕成伯寅叔孟嘉復携酒弇園楚人李¶
　　　惟禎來不疑輩在焉頗具歌吹之樂得一首¶
弇園寂寂已經年忽有新颸弄管絃楚客自能鸜鵒舞¶
呉儂偏愛鷓鴣篇携來羣從蘭心羙折後雙枝桂&KR0334;圓¶
塵世明朝應詫說緱山此夜有羣仙¶
　　寄夏州張中丞¶
然明風績許誰攀西斷單于指掌間投筆欲乾蒲類海¶
<pb:KR4e0201_WYG_191-10b>¶
如椽還濕賀蘭山&KR0504;無赤白烽長偃綬有銀黄肘不閒¶
聞道秦天猶咫尺未須愁問玉門闗¶
　　憲使西華王公七十乃弟暘谷公亦六十九矣子¶
　　　念乞言為壽¶
西華山頭西母過喜君花蕚媚烟蘿從知噉蔗流光羙¶
况復分柑樂事多門有鑑湖堪賀季室無天女勝維摩¶
(公居禪觀/傍無媵侍)塤篪别是千年曲不唱平原奈樂何¶
　　范侍御按越還枉駕草堂值予徙止弗獲修欵志¶
<pb:KR4e0201_WYG_191-11a>¶
　　　感并謝¶
官中一范早知名况復郵筒來往情却為青郊深草屩¶
虚勞紫氣枉柴荆鴟夷去越從誇疾魚舍還呉且自輕¶
見說飛章摧五鹿那能嶽嶽傲諸生¶
　　寄彭欽之太學¶
看君經笥腹便便入洛何妨彊仕年舊有華亭豪士賦¶
新成蘭史辟雍篇橋門細雨巾從角帝里髙山瑟漸絃¶
師傅安昌應不乏阿誰虚席待彭宣¶
<pb:KR4e0201_WYG_191-11b>¶
　　赫侍御按蜀見訊以所作金紫橋詩刻及吕仙翁¶
　　　贈詩見示有答¶
白簡丹心奉聖朝猶能清念及漁樵即看頳尾䨇魚色¶
至自驄蹄萬里橋夔子暮雲應獨裊蓬婆春雪為誰驕¶
吕翁虚有邯鄲贈叱馭王尊豈憚遥¶
　　送徐孟孺游北雍且應秋試¶
南州孺子雅翩翩坐榻時煩府主懸璞玉自佳三泣楚¶
囊金行盡一㳺燕寕因狗監文方貴纔及龍門客便賢¶
<pb:KR4e0201_WYG_191-12a>¶
(君久客元/馭閣老)衰病送君無可道依稀猶記鹿鳴年¶
　　李維楨使君自金華修訊且惠山資有謝¶
春來蘿薜媚深幽猿飲鴻棲何所求但得音書賢十部¶
寧將筐篚累諸侯山驅白石堪修饋水釀清溪足破愁¶
若使鄭公重仗鉞還從竹馬候江頭¶
　　觀奕者周生與朱茂才奕偶成一律贈周¶
媚清館前花事㣲客將棋局送斜暉聊成死處窺活趣¶
不向生門發殺機敵手壘成俱渭水監軍馬蹶有淮淝¶
<pb:KR4e0201_WYG_191-12b>¶
一枰未了興先盡餘響猶殘吾已歸¶
　　趙汝師宫洗領少司成以野服過我草堂言别作¶
當時䨇鳯嚮朝陽此日三鱣集講堂黄綺可縁宫傅重¶
白衣時作野人装旋分僧供茵蔯暖小出村沽栢子香¶
非是木禪都不薦慈悲一願未曾償¶
　　汝師語次多及時事民瘼慨然有感復成一首¶
春風融融吹客牀忽有霜色生干將感君方寸起鱗甲¶
笑我七尺眞皮囊燕中羅網致足畏呉下繭絲胡可當¶
<pb:KR4e0201_WYG_191-13a>¶
藉令指日相司馬何似得雨烹𢎞羊¶
　　弇山堂庭中玉蘭及含桃二塢¶
玉蘭萬朶玉屈巵含桃亦自烟迷離祗愁紅紛墜瑶砌¶
忽喜韎&KR1944;黏青枝朝霞碾圓揺妓髩甘露結液和詩脾¶
劉郎醉卧舍人横齧妃女唇甘如飴¶
　　弇山堂後石甃芙蓉池¶
弇山堂北四綺樹落花盡落芙蓉池丙夜盈盈璧月照¶
伏日習習香風吹衛軍開府誇上客秘監擘紙裁新詩¶
<pb:KR4e0201_WYG_191-13b>¶
野夫但解碧筒飲九竅凉生當語誰¶
　　竹逕之右方小白蓮池¶
懶病難畊綿上田不因中聖始逃禪行穿王舍城中竹¶
小得東林社裏蓮月色細分金𤨏碎露香偏施玉嬋娟¶
欲知䨇屐鍾情處多在朝暉未吐前¶
　　少保戚公元敬解嶺南將印還莱海訪余婁上言¶
　　　别得二七言近體¶
將星初傍女牛鄉與剔青燈秋夜長嶺海歸装無薏苡¶
<pb:KR4e0201_WYG_191-14a>¶
薊門遺愛有甘棠從他貝錦時催織未必良弓便可藏¶
别酒自温膚自粟篋中霜色起干將¶
　　其二¶
婁江西接五湖濤别鷁穿雲望眼勞但使鴟夷心事足¶
母論麟閣姓名髙安期自有仙人棗冶子何煩大相桃¶
若遇魯連東海上為言余久愛蓬蒿¶
　　送常章二廣文射䇿公車¶
鳴鹿諸生嚮祖筵碧霄鸞鳯劇聯翩四詩誰不推匡鼎¶
<pb:KR4e0201_WYG_191-14b>¶
三絶俱堪嗣鄭䖍今去連城䨇白璧朅來寒雨一青氊¶
懸知博士多髙第不是菑川即廣川¶
　　送蹇子上兵憲進中丞撫順天¶
獵獵朱旗鼓吹飜聊從父老一攀轅衮衣可更來南土¶
鎻鑰今偏借北門日月自懸三輔近風雲長䕶七陵尊¶
何當貌得髯公相把向麒麟閣上論¶
　　其二¶
初霰霏霏㸃斾旌餞君偏作薊門行單于馬攝前茅勁¶
<pb:KR4e0201_WYG_191-15a>¶
中尉旗開細栁晴但是運籌推蹇叔寧因結襪禮王生¶
摩娑倘認燕然石笑殺曾汙漢將名¶
　　太倉周大夫入覲大夫以治行髙數被旌薦而催¶
　　　科不及數未得奏考¶
江左方州禮數崇一時巖邑盡輸公陽城任拙催科考¶
尹鐸終髙保障功别去單車装似葉朝囘五馬氣如虹¶
老夫數沃醇醪飲今日顔衰敢望紅¶
　　送崑山劉令入覲¶
<pb:KR4e0201_WYG_191-15b>¶
父老謳歌擁别筵誰能借冦不朝天清心白璧看同瑩¶
治行黄金賜獨偏葉縣仙人鳬逺日中牟茂宰雉馴年¶
翻嫌劉寵生多事不遣行囊長一錢¶
　　遊金澤古寺¶
花宫一刹聳烟霏像教雖存法力㣲佛供可周饑䑕食¶
僧雛時傍倦鴉歸尚書剰有棠隂榻丞相留將藻火衣¶
却笑東亭癡捨宅如雲甲第許誰非¶
　　伯玉建精舍於肇林猶子肇元百歩外構室署曰¶
<pb:KR4e0201_WYG_191-16a>¶
　　　東林賦而書之¶
精藍法䕶創何年仍許東山傍謝𤣥屋擬鴈門呼作市¶
身依蓮社好逃禪斜陽易得西歸境新月遲窺乍上絃¶
從此只應寛酒戒莫教陶令廢周旋¶
　　支簡亭學憲謝病歸問訊之¶
清秋五嶺倦炎蒸一疏天廻玉井氷合浦採還珠的歴¶
鬱林装借石崚嶒到時韓子能驅鱷歸後支公不飬鷹¶
消渇已蠲饒起色可無新賦頌中興¶
<pb:KR4e0201_WYG_191-16b>¶
　　吾郡太守朱公治行為天下第一天官卿言之上¶
　　　超拜淅省大叅分理明越余老且病於其發也¶
　　　不獲從父老攀挽之後僅以一詩為贈¶
明堂大計中興年蚤有除書下潁川膏雨尚留呉地潤¶
徳星初傍越江懸政成神雀飛還下課最金魚賜獨偏¶
他日史臣循吏傳可容誰在次公前¶
　　贈蔡生去疾¶
老覺朱絃倍可憐那能對爾不蟬連名從元禮門中得¶
<pb:KR4e0201_WYG_191-17a>¶
酒愛知章水底眠物色要搜瀛海外風流須問建安前¶
莫誇仙骨天台易不淺丹房四十年¶
　　丙戌元日試筆¶
條風吹臘媚初辰六十俄驚又一春總為書生心事足¶
翻欣甲子厯頭新薦來椒酒顔從頳浴得桃湯鬢已銀¶
不向青童覓如願豈煩朱紱挂吾身¶
　　李照者故徐方伯子與與僕之筆硯交也膺貢北¶
　　　上一詩贈之¶
<pb:KR4e0201_WYG_191-17b>¶
襄南納節任居諸地下修文亦替除誰信青氊餘舊宿¶
于今白首向公車垂鈎渭叟長嫌直結網唐家故不疎¶
主府似憐三語椽槖装無恙萬言書¶
　　壽華湖西翁八十¶
一㕓身事五湖南八袠淫書意更躭名向白衣無可妬¶
詩如𤣥酒自言甘鞋輕不染塵中跡麈秃縁深物外談¶
姓字可知西母刻見多清夢繞吾弇¶
　　武昌劉長卿先生見訪與談啖河魨鱠殘作¶
<pb:KR4e0201_WYG_191-18a>¶
問余何事忽軒渠樂府劉生意氣餘垂老數行游俠傳¶
居平一紙絶交書時清不救鮿生窘事往那論劍術踈¶
偶為海王輸俊味對君猶憶武昌魚¶
　　送申比部還朝覲省侍¶
畵省仙即上帝畿春風桃李有光輝過庭轉覺詩禮熟¶
休汝翻矜冠蓋稀署裏白雲封隠几山中璧月媚初衣¶
似聞麟閣諸名世容得桐江一釣磯¶
　　應城陳令自貴竹枉駕弇園小宴分韻得開字中¶
<pb:KR4e0201_WYG_191-18b>¶
　　　字¶
衡門春色日相催况是新知萬里來緑鬢向誰談拙宦¶
青雲何處覓憐才航留錦里先生泛花待河陽令尹開¶
縱有唾壺那用擊與君相對但銜杯¶
　　其二¶
春城忽爾下冥鴻把酒論心事未窮炙日暖将花共媚¶
臨波影與石爭雄孤蹤汝托浮雲外百感吾殘返照中¶
莫恨須臾便成别古來文苑幾人同¶
<pb:KR4e0201_WYG_191-19a>¶
　　寄順天蹇中丞¶
清塵下馬捲朱旗正是呼韓欵塞時烽火不驚刁斗色¶
鐃歌偏寫越裳詩雅聞茂苑棠千樹行見漁陽麥兩岐¶
任使胙茅酬大國不如調鼎賛無為¶
　　送林君自江南帥入領禁兵¶
白麻黄帋日相聞燕頷虬鬚故不羣父老爭持都䕶綬¶
君王借控羽林軍輕舟敵浪全須石大斾凌風半入雲¶
見說匈奴先欵塞可容麟閤畵元勲¶
<pb:KR4e0201_WYG_191-19b>¶
　　劉介徴司農損書及新詩見示多哭仲氏國徴語¶
　　　却寄一章慰之¶
閩海繚虹縱復横疇堪意氣比劉生第驚鮫室傳來淚¶
多是鴒原痛後聲老覺斷金差有味病逄埋玉不勝情¶
交游豈乏鍾期耳莫向人琴恨未平¶
　　再寄介徴司農時家弟已定交矣¶
漳江天盡尺書來茂苑人驚匹練開可是已經平子目¶
誰能不惜孝標才㝠鴻失序猶堪矯黄鳥遷喬且莫哀¶
<pb:KR4e0201_WYG_191-20a>¶
他日單車追入洛遲君携手闔閭臺¶
　　壽宜興呉詹簿六十¶
玉珂猶記倦登瀛無忝尚書舊履聲少日功名三語掾¶
故人風味五侯鯖山餘瓊樹堪呼壽水入荆溪轉更清¶
遥想畵堂文酒宴鶴能傳信鹿能迎¶
　　蘇子瞻學士初通判杭州過秀州遇鄉僧本覺菴¶
　　　文長老賦一詩留贈其後以學士再蒞杭過之¶
　　　則文已退院三過之圓寂矣皆有詩志其感慨¶
<pb:KR4e0201_WYG_191-20b>¶
　　　後四百年太守龔君勉於菴内别搆丙舍祀蘇¶
　　　公顔之曰三過而悉歩其韻一時諸賢和之不¶
　　　佞繼焉¶
五馬䟃𧽼白髪中文殊已老尚呼童由來萬刼俱成幻¶
何必三過始悟空此日使君眞好事當時長者不言功¶
若同圓澤論行逕只在錢唐東復東¶
　　其二¶
樹杪招提郭外村端明遺偈鎮山門髙僧夏臘何煩計¶
<pb:KR4e0201_WYG_191-21a>¶
前輩風流可重論謁罷只知詞客貴覺來眞讓法王尊¶
尚疑此話多人我何似翛然兩不言¶
　　其三¶
蓮社老僧隨幻去蓉城學士也難尋三毘尼地無生死¶
一刹那間有古今不向空王抛世法却從初地寄鄉心¶
法堂總自巍峩在還有茱萸探淺深¶
　　再贈金山上人¶
鰲山今日道初成尤乞凡夫為證明信我浮杯無剰語¶
<pb:KR4e0201_WYG_191-21b>¶
耐他彌勒有求名新書任作璚雲色綺語如過黄鳥聲¶
舉付丹霞燒像火翛然一鉢信心行¶
　　漁陽蹇中丞走使惠餉謝之¶
春深一叟倦婆娑忽有材官鼓篋過始信鄭公移鎭後¶
依然陶令酒錢多人從北斗占干莫天與南薫施薜蘿¶
貧病愧無瓊玖報自呼如意按燕歌¶
　　徐茂呉司理解事之後三辱過存投贈新詩逈絶¶
　　　輩流汎瀾衆體逾自斐然庶幾不孤黄梅授衣¶
<pb:KR4e0201_WYG_191-22a>¶
　　　之托矣聊報四章以志區區¶
才脫青衫便自由五湖烟雨足漁舟居然隻字歸風雅¶
别與㣲權傲勝流有酒可無桃葉妓移家須傍藕花洲¶
長安逹者應何限不為悲吟也白頭¶
　　其二¶
憐君落魄走詞壇白帢青鞵紫籜冠探得驪珠誰比價¶
握將牛耳不論官流言似與湖山會失意翻驕天地寛¶
莫怪老夫兒態發時時綺色到蒲團¶
<pb:KR4e0201_WYG_191-22b>¶
　　其三¶
屈指歸田事事眞可從時態怨沉淪天留歳月私黄巻¶
我自春秋得素臣若下但寛賖酒處沃洲何待賣山人¶
逄君且説弇中好莫遣梁間一榻塵¶
　　其四¶
江左諸徐不乏賢菰城接武廸功先還驚天上麒麟骨¶
載覩洲前鸚鵡篇拙似君苖思毁硯老逄鍾子重留絃¶
莫安漁父無人妬儘自能操物外權¶
<pb:KR4e0201_WYG_191-23a>¶
　　助甫中丞解夏州節候次新蔡里中得二律寄之¶
夏州城北赫連臺東望燕雲黯未開總為中丞初解節¶
還因父老一傳杯金城鬱作千秋壮玉帳殊深萬族哀¶
最是君王空拊髀可能偏借異時才¶
　　其二¶
解組歸來樂自餘胎簪桐栢繞君廬依然上蔡東門獵¶
不害中山滿篋書萬事總輸文苑在百年難共酒人踈¶
老夫丘壑差無恙好為相思一命車¶
<pb:KR4e0201_WYG_191-23b>¶
　　送楊司理被徴¶
清白闗西代不衰風猷呉下去還思生平自是無三惑¶
暮夜何煩有四知明主自傳青𤨏鑰舉朝爭誦皂囊辭¶
莫談江漢垂綸叟十載天容一壑私¶
　　張將軍要余與沈令尹潘林曹三子駿兒同汎海¶
　　　時風日清美頗窮勝槩樂而賦之¶
天鷄喚白曉雲和歴歴帆檣鏡裏過羽扇徐揮散鵞鸛¶
石梁初解辨黿鼉廻風疊鼓渾疑近暎水横旌轉覺多¶
<pb:KR4e0201_WYG_191-24a>¶
應有越裳來貢舶祗今猶自不揚波¶
　　其二¶
空青一片引牙檣不遣乾坤屬混茫風伯挽波廻碣石¶
日君排霧上扶桑承平漸偃千烽色轉餉曾飛萬庾霜¶
任使興公心境雜也應安坐聽鳴榔¶
　　月夜與張將軍及諸賢合飲海舶即事¶
暝色蒼然逈自開舵樓殊勝妙髙臺燈如列宿黏空出¶
樂似鈞天饗帝來忽捧驪珠霞㶑灔乍驚鰲足水瀠洄¶
<pb:KR4e0201_WYG_191-24b>¶
老夫大有揮毫興欲嗣𤣥虚愧不才¶
　　其二¶
萬頃清光溢建牙孤城隠隠送悲笳眞人自穩凌風葉¶
使者頻窺貫月槎急下酒籌縁舞柘繁敲羯鼓為催花¶
不須指㸃蓬萊境囘首人間便可誇¶
　　卓澂甫光禄邀汪司馬及仲季諸社友大會西湖¶
　　　南屏選伎徴聲分韻賦詩伯玉以髙字韻見寄¶
　　　俾余同作得二首¶
<pb:KR4e0201_WYG_191-25a>¶
一時江左擅風騷遂使湖山應接勞花塢亂扶卿月上¶
篳門孤掩客星髙縱呼陶令愁難入不學蘇生醉始逃¶
若問弇園佳勝事翛然坐對一方袍¶
　　其二¶
秋半南屏景更饒六橋新水碧於醪社中名勝推三雅¶
(謂司馬/仲季也)湖上詩篇鬬兩髙(謂南北/二峯)客重王孫驕自得操¶
成司馬興逾豪非縁彦輔書生語老去風流付爾曹¶
　　為王光禄賦白鷰¶
<pb:KR4e0201_WYG_191-25b>¶
不向殘陽逐倦鴉暫依新月隠梨花玉闗霜被將軍頷¶
銀剪春裁浣女紗𤣥鳥色移新亳社烏衣名改舊王家¶
令人轉憶昭靈閤曾覩瑶釵壓鬢斜¶
　　顧進士懋善令閩之甌寧¶
别酒呉江更一巵與君聊說宦遊竒七閩山翠偏誇勝¶
十月林紅正弄姿渡憶驂鸞仙吏好山逄靈鷲宰官慈¶
莫貪烟路鳬飛近且漫看雲度武夷¶
　　丙戌仲冬五日為余懸弧之辰與敬羙弟及子孫¶
<pb:KR4e0201_WYG_191-26a>¶
　　　小飲得一七言近體¶
今年今月有虞世此日此時生甫辰世間甲子粗已足¶
厯尾支干仍換新詩書馥郁見三代骨肉都盧完十人¶
莫愁𤣥㝠鼓朔氣自許紅友招青春¶
　　丁亥元日即事¶
今歳元正大隂晦兒童寂寂收笑喧已無雲物媚清旦¶
祗有雷電揺黄昏老慵不作畵鷄帖病廢何知白虎樽¶
嗒然匡坐了吾事莫教剥啄驚柴門¶
<pb:KR4e0201_WYG_191-26b>¶
　　題陳方伯玉叔天尺樓¶
髙樓去天只一尺韋杜城南那許同倚檻星河翻下界¶
捲簾閶闔吐剛風自憐王粲登臨嬾不怕陳登意氣雄¶
爾道神仙好居此劉郎井幹委秋蓬¶
　　寄宗良國尉¶
江水粼粼無限聲接天風雨豫章城俱傳子政為親累¶
不擬文休入弟評朱户蓬萬添傲色清齋橡栗助饑鳴¶
蒲團欲擲人間世却為交遊感慨生¶
<pb:KR4e0201_WYG_191-27a>¶
　　二月三十日清明又唐初晦節¶
二月已破三月新清明節晦來爭春堦前蓂莢落不惜¶
陌上桃花嬌自親分無久住世間客何用悲他泉下人¶
帋錢拭罷枯淚眼長有殘酒呼西鄰¶
　　沈同守過我山園要常廣文陸太學共集頗極登¶
　　　汎之樂沈以四咏見貽僅酬其二¶
海上三山未敢云滄浪一曲若為分座頭白帢狂司馬¶
船尾青氊醉廣文驚網巨鱗時自閃坐林幽羽數相聞¶
<pb:KR4e0201_WYG_191-27b>¶
莫疑桃李多生態總為春風屬使君¶
　　其二¶
老夫仍葺浣花莊判得山僧半日忙太學諸生誇並舫¶
江州刺史喜留觴(沈君携所醖/淳醪續飲)藤蘿挾瞑羣峰壯蘭芷¶
將風一水香誰為髙樓題八詠只今猶是沈東陽¶
　　臨淮徹侯李君知六軍事賦此寄賀¶
將星今旦耀中階軋軋推輪出禁槐銀管細書穿月崛¶
金吾娖隊擁天街異軍偏號蒼頭子别校多騎白鼻騧¶
<pb:KR4e0201_WYG_191-28a>¶
見說朔方新氣色只今還是李臨淮¶
　　周進士移居賀之¶
周郎江左舊名流况逐烏衣諸從遊通籍已分金馬地¶
移家全傍玉峰頭門前問字開三徑坐裏看山傲五侯¶
最是後庭瓊樹好一枝仍報郄家秋¶
　¶
　¶
　¶
<pb:KR4e0201_WYG_191-28b>¶
　¶
　¶
　¶
　¶
　¶
　¶
　¶
　弇州續稿巻十七¶
