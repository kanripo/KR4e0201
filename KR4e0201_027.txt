# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.586354
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷二十七
<pb:KR4e0201_WYG_027-1a>¶
欽定四庫全書¶
　弇州四部稿巻二十七¶
　　　　　　　　　　　　明　王世貞　撰¶
詩部¶
　五言律一百二十首¶
　　泰安戲呈徐張二使君索㑹¶
不有清尊在何當慰折腰倦来時自哂狂至欲誰驕岱¶
色家家飽嵐雲日日饒豈無逃暑㑹乗興未須招¶
<pb:KR4e0201_WYG_027-1b>¶
　　其二¶
髙卧成吾懶閒居任物情開門稀候吏隱几至啼鶯仗¶
酒為公事裁詩問友生城南富修竹何䖏可題名¶
　　夏日陪段侍御㳺靈巖寺作¶
羣峯抱蘭若孤塔界晴空未沐菩提雨時聞薝蔔風使¶
星聊一駐佛日暫相同倘借支公馬長陪鮑氏驄¶
　　陪段侍御登靈巖絶頂¶
徑折全疑盡峯廻&KR0541;自開蒼然萬山色忽擁岱宗来碧¶
<pb:KR4e0201_WYG_027-2a>¶
澗傳僧梵青天落酒杯雄風别有賦不羡楚蘭臺¶
　　春日行園¶
使君聊一出物色自争誇小雨飽桑葉輕隂寒杏花官¶
厨棗兒酒鄉信榖前茶不必蓴鱸在吾生固未涯¶
　　殿卿慰予哭子有答¶
千崖送落日愁思滿齊山非爾一貽好何人為破顔月¶
疑庭玉在星作掌珠還巻罷新詩去依然秋閉闗¶
　　醉後¶
<pb:KR4e0201_WYG_027-2b>¶
遷官非不好衰態暗相催草色将袍去霜華擬鬢来罷¶
衙無長牘呼酒有餘杯且了今朝事浮生次第裁¶
　　其二¶
誰道長安近山城信自稀隔秋除目到罷覽故人非乆¶
不關吾事頻須理客衣明年官不解妻子也應歸¶
　　寄王丈道立登魁選¶
十載揚雄賦諸生伏氏書下帷多講授揺筆自吹嘘價¶
奪連城外鋒全百戰餘還将短瞿問狗監爾何如¶
<pb:KR4e0201_WYG_027-3a>¶
　　弟姪俱薦賦此寄之¶
磊落吾宗彦参差萬里翰東南自金錫王謝有琅玕癡¶
叔殊能健狂兄未許難将無杏園色人擬竹林看¶
　　答助甫吏部八首¶
選極王裴重交仍𥞇阮偏懐人倡白雪矯首向髙天水¶
鑑千秋在風流一代專新詩大自好虛借野夫權¶
　　其二¶
屈指青雲士誰知張長公孤吟破秋色萬木避天風吾¶
<pb:KR4e0201_WYG_027-3b>¶
黨殊能作乾坤不可窮毋論廣武歎豎子未英雄¶
　　其三¶
跌宕尚書省文章日更新星辰仍長物天地獨私人霧¶
豹看從晦雲龍矯莫馴南山有松栢把臂問沈淪¶
　　其四¶
牢落詩如故浮沉了不闗無人自流水余志在名山忽¶
辱隋珠引能容趙璧還相期各努力名姓墮人間¶
　　其五¶
<pb:KR4e0201_WYG_027-4a>¶
不獨宗呉輩人今未可量名多爾自失身在欲誰強斗¶
劔懸中嶽霜鵰擊大荒還聞有餘勇䟤跋少年塲¶
　　其六¶
赤日浴滄海青天横岱宗漢家兩司馬吾世一攀龍病¶
起千年態徘徊絶代容齊稱君誤矣寥廓或雲從¶
　　其七¶
碣石諸侯館中原五子名髙秋白馬辨下士蒼蝇聲風¶
雨歸何䖏萍蓬托此生使君仍鷩起毋乃太縱横¶
<pb:KR4e0201_WYG_027-4b>¶
　　其八¶
莫作呼開府衣冠一野人㡬逢滄海雪三逺薊門春失¶
計貧彈鋏從心老斵輪齊風如稍稍拂袖大江濱¶
　　寄答張㓜于下第¶
玉是連城價蘭為大國香無言依正則有淚待陵陽白¶
雪元堪寡青雲祇自荒總應名就日留滯亦文章¶
　　贈别中表丈史鴻臚還呉¶
上客含雞貴中朝結駟難家貧郎自免身在酒相寛草¶
<pb:KR4e0201_WYG_027-5a>¶
色營丘雨潮聲揚子寒毋論兩地隔只羡一枝安¶
　　其二¶
少住為佳耳親朋盡嵗孤官厨饒脱粟鄊味有蒸壺魯¶
酒能嘗不齊謳可聽無自然留不得秋興滿蓴鱸¶
　　端午日長山署有懐¶
孤城逢此日還憶去年期只自饒三韭那能辨五絲欲¶
眠須引巻觸熱未呼巵醒醉元同意寥寥識者誰¶
　　其二¶
<pb:KR4e0201_WYG_027-5b>¶
昨嵗還今日追歡得似無兒偏愛蹋草女亦解傾蒲儵¶
忽浮生過凄凉萬事孤擲他長命縷不作繫雙珠¶
　　得舍弟試文喜其必第走筆寄之¶
文章家不乏今爾更縱横海上鴻鴈色秋空鵰鶚鳴此¶
時漢京兆下榻呉諸生無限人間事區區一第名¶
　　寄顧聖少¶
乾坤亦有意縱汝向中原只益新詩好那扶㳺客尊拂¶
衣縁躄者垂涕過夷門數盡人間事能如知已恩¶
<pb:KR4e0201_WYG_027-6a>¶
　　病卧東禪乞休未報殿卿相國馳騎相訪書此為¶
　　别¶
擬作輕離别如君来去何諸天忽示態初地欲生魔白¶
社風流少青林月色多留将煩惱意廻問病維摩¶
　　再别殿卿時余方有家難¶
河流如易水日夜蕩秋旻不作登車去能無戀故人霜¶
仍飛六月虹未入三秦一掬中原淚難從握手論¶
　　難後答和于鱗舊貽四首¶
<pb:KR4e0201_WYG_027-6b>¶
燕臺一掬淚歸灑大江湄天地蔵身小風塵厭世遲生¶
寜如李志死敢傍要離寒雨松楸夕那堪讀汝詩¶
　　其二¶
屈指人間世名成豈偶然中原方軌在畏路拂衣偏病¶
色髙千古窮愁自一天可無沮溺耒難並汶陽田¶
　　其三¶
偶誦招魂語驚心往事多蹉跎吾計失憔悴此生過隱¶
跡羞叢桂詩章畏蓼莪湘江暮烟色愁絶意如何¶
<pb:KR4e0201_WYG_027-7a>¶
　　其四¶
何限乾坤事歸来汝自酬振衣滄海月揺筆岱雲秋一¶
字堪金石孤城各斗牛報書知健在不必淚潜流¶
　　答于鱗立春日齋居對雪見懐¶
春雪覆江干江城春未闌洩雲千雉合迎日萬花殘鴈¶
色懸秋曙雞聲破夢寒如聞郢中調祇為和人難¶
　　答于鱗慰哭子二首¶
謝庭三秀草此夕九秋霜埋玉丼憔悴探環竟杳茫寸¶
<pb:KR4e0201_WYG_027-7b>¶
膓存屢折孤客鬭誰強為語西河淚情今未可忘¶
　　其二¶
擬作東門達那堪復泫然壮慚兒女態窮入故人憐嵗¶
月危看影乾坤怯問年此身真瓠落飄泊向誰邉¶
　　雨泊崑成遣信要仲蔚¶
三載抱寒影茲辰&KR0147;出㳺春風澹踈雨𣺌𣺌獨行舟瞑¶
色動城雉炊烟散林鳩呼童洗茶盌君解過儂否¶
　　余以幽憂乆廢吟詠至八月十二日夜忽夢扵停¶
<pb:KR4e0201_WYG_027-8a>¶
　　雲館餞人北還得二句云中原垂鳥道乆客自鶉¶
　　衣㝷改賦古體八句覺後悉記之不知其何説也¶
留君日何短别君日何長中原鳥道路㳺子鶉衣裳悲¶
風夜騷屑白雲寒蒼茫盡此一杯酒踟蹰空斷膓¶
　　過莫公逺草堂有作¶
流水欲盡䖏見君白雲堂誰云四立壁解有雙脩篁開¶
巻動秋色談詩過夕陽出門一長嘯逈爾髙天蒼¶
　　題沈道士竹洲館¶
<pb:KR4e0201_WYG_027-8b>¶
道人滄洲館擁徑千琅玕竟日碧雲合有時明月殘𤣥¶
心澹相映秀色净堪餐忽憶青蓮句秋聲萬古寒¶
　　徐子與解郡過吴門司淳父輩出視分韻得彈字¶
白髮歸人問青山傲吏看簮從今日盍冠復㡬時彈海¶
内詩仍在吾徒酒自寛浮家苕霅裏来往莫辭難¶
　　過邵元化飲不醉戲作¶
田父過能數書生具頗艱大都鮭菜美遮莫酒杯慳鼓¶
腹松風外科頭樹影間近知醒亦好歸歩不蹣跚¶
<pb:KR4e0201_WYG_027-9a>¶
　　㓜于見過分韻¶
小徑苔從破清尊雨乍過亦知髙枕是其奈故人何懶¶
但安吾有狂今較孰多近躭貧賤理慎莫厭松蘿¶
　　其二¶
踟蹰酒不醉起見明星闌片語數相苦千秋敢獨安青¶
山蠟屐在白雪髙齋寒傲豈吾曹意時名君自看¶
　　寄泉守周先生¶
為得閩中耗愀然㡬廢耕有家俱中虜無地不㝷兵此¶
<pb:KR4e0201_WYG_027-9b>¶
際干城在應專保障名寄言麟閣上早晩着書生¶
　　夏日飲煦上人房¶
野人無一事愛爾雲牀眠緩帶松風集開樽江月懸僧¶
仍解中聖客亦喜逃禪欲問西来意難從醒者傳¶
　　其二¶
藜杖欲何適清溪扶興長煦公茅屋底時有松醪香青¶
菜乆成甲紅蓮初離房謂予餐禪恱此味詎能忘¶
　　題林布政墓誌後為其孫司訓請¶
<pb:KR4e0201_WYG_027-10a>¶
殘編未忍讀為憶泰陵時績是中興紀文如有道碑已¶
看埋玉樹還復長蘭枝大有棠隂在王孫知不知¶
　　長興諸友生送别道上即事¶
今朝霅川路且作武陵看蘿色分樵斧萍隂入釣竿水¶
憐衣帶近山憶畫圖寛劇有浮家興離觴莫厭殘¶
　　義士李國卿歸骨長山哭以送之¶
生死銜恩在間闗病骨遥刀頭空自卜(生告歸矣/病弗果行)匕首¶
為誰驕風色田横館寒雲豫讓橋豈無心一寸魂斷竟¶
<pb:KR4e0201_WYG_027-10b>¶
難招¶
　　劉僉憲罷官¶
偶一聞朝事君今又乞身世情工射影吾道合垂綸嵗¶
月終何事江湖漸有人素衣知尚在不染洛陽塵¶
　　戲贈導引者吴生¶
池湧青蓮坐天垂白玉棺暫留為説法欲去亦無難爾¶
今習熊鳥便欲喚鵷鸞三尺齊門鋏将從紫府彈¶
　　包子以㕘軍集見遺有答¶
<pb:KR4e0201_WYG_027-11a>¶
忽展㕘軍集殊兼鮑照長篇章自吴越今古共齊梁才¶
豈人間盡名容我輩狂歸来亦有作不擬喚柴桒¶
　　除夕¶
江村寒轉寂桒柘欲生烟竟日懸孤榻有時手一編踈¶
燈逗餘夜小雨作殘年唯有牢愁念時時不類禪¶
　　其二¶
誰憐抱影意吾卧已經旬晻冉難留日支離向晩身任¶
他新甲子不解守庚申(新嵗為/甲子)惟有尊中物能令隔嵗¶
<pb:KR4e0201_WYG_027-11b>¶
春¶
　　榖日雪作¶
霰雪飄何甚因風裊更斜臘遲偏為榖春潤未疑花曙¶
色開銀甃寒光入絳紗牀頭社酒熟扶醉到隣家¶
　　晦日園行初見紅梅一樹作¶
孟春行已盡入眼但紅梅破雪寒相假含風曉暗催蕭¶
條初辨色爛漫不禁才且莫論遲暮陶然酒一杯¶
　　袁魯望見過分韻四首¶
<pb:KR4e0201_WYG_027-12a>¶
懶草𤣥經罷開門春草平交㳺随宦失物態與年生懸¶
榻寜雙下呼樽始一驚對君今日飲差不悔虗名(得驚/字)¶
　　其二¶
盤飱無别味好為野人留菜甲春畦熟河魨曉市収白¶
分燕玉暖青擘越絲柔却笑張公子蓴鱸奪宦㳺(得㳺/字)¶
　　其三¶
小有求羊徑能無為爾開凍偏初徙竹春勒未舒梅少¶
住因青眼何營但醁醅不須論興盡歸舫或堪陪(得梅/字)¶
<pb:KR4e0201_WYG_027-12b>¶
　　其四¶
𣺌𣺌孤㠶去江頭此送君風光催岸桞潮影洩春雲縱¶
飲時相壓狂歌好自聞亦知分手易将老畏離羣(得雲/字)¶
　　席上探贈得魯望¶
春風木蘭楫遇爾闔閭城西出横塘曉寒花千樹明經¶
營多酒事飛動各詩名獨有分擕處依然黄鳥聲¶
　　過徐徴君作¶
城䖏無逺矚念君亭館幽窺簾竹色動隱几松隂流道¶
<pb:KR4e0201_WYG_027-13a>¶
書乆不讀清言時一酬還能開徑否吾敢擬羊求¶
　　子與病後見貽新詩六章次答¶
髙枕抗烟蘿春光奈病何誰堪胍季子我解問維摩丈¶
室諸天在千秋一瞬過加飱更有語晩計莫蹉跎¶
　　其二¶
善病胡為爾清齋藥餌催潮憐枚叔對露惜馬卿才湖¶
海身偏靳文章老自猜還将嘔心句次第為君裁¶
　　其三¶
<pb:KR4e0201_WYG_027-13b>¶
遥憐伏枕䖏咄咄向何人春色從教負朋情轉自真鶯¶
花若下酒烟雨霅溪綸不獨能憎達窮来妬汝身¶
　　其四¶
病色堅髙卧生涯淺卜居莫疑杯外影須却枕中書(子/與)¶
(病以服/食得)陶墅偏宜秫潘園好藝&KR0188;殘年幸猶在随我狎¶
樵漁¶
　　其五¶
亦有清狂疾饒君善酒尊物情雙藥褁吾道一衡門伏¶
<pb:KR4e0201_WYG_027-14a>¶
&KR0820;人俱老衝星劔尚存此生終海嶽不死任乾坤¶
　　其六¶
蕭條一書札新自霅中来憊與貧争長愁将老暗催詩¶
魔應稍退酒債未全開了却無生後春風㡬百廻¶
　　法空上人虎丘翻經¶
大有摩尼在将從智者探天花凡㡬㸃貝葉到何函千¶
日懸龍蔵孤燈隱佛龕欲知翻後境曉色空寒潭¶
　　法上人還石湖¶
<pb:KR4e0201_WYG_027-14b>¶
一鉢本無住孤雲時自依蒼然石湖色似愛逺公歸忍¶
草吐新帶香蓮辭故衣唯應乞食後秋雨對柴扉¶
　　寄答明卿二首¶
閩海迢遥路柴門放逐身雙魚不自意五馬更何人舊¶
態俄能發窮交轉向真相逢未可定佳句眼堪新¶
　　其二¶
側目中原並㳺蹤晩路偏一麾仍領郡萬死及歸田宦¶
在何妨薄詩成祇共憐髙鵬與低鷃天地亦茫然¶
<pb:KR4e0201_WYG_027-15a>¶
　　寄黄生舒華¶
及爾書来日行藏更可憐一官詩自罷萬態酒堪捐老¶
豈時人力窮餘異代權何當具瓢笠握手太湖烟¶
　　舟次辱華存叔見示投贈之作有荅¶
不為風塵色吾廬卧自深時名雙屈指物態一驚心姓¶
字勞波及文章乆陸沈相看布衣在飛動不能禁¶
　　其二¶
莫問援琴意惟憐執手時新詩過草速踈燭受花遲嵗¶
<pb:KR4e0201_WYG_027-15b>¶
月吾初有乾坤爾自知春波正遼濶未敢定前期¶
　　答沈山人嘉則二首¶
滿眼交㳺態相過意獨深醉来扶任侠老去急知音零¶
落家人産縱横國士心未須論往事嗚咽對沾襟¶
　　其二¶
兄弟逢家難倉皇並挂冠莫言歸計早猶作畏途看蘿¶
薜褰愁入松杉掩淚殘唯應獄中劔虹色為君寒¶
　　為張茂才贈張将軍時治艘南京¶
<pb:KR4e0201_WYG_027-16a>¶
客言保障地無復使君賢禮樂原蒐貴樓船漢将専令¶
嚴朱桁月烽浄白門烟更有平原館銜恩國士偏¶
　　尤子求嘗自言其手畫蘓長公後赤壁賦甚精索¶
　　余書賦其尾未果今年冬子求忽使阿獠擕此巻¶
　　来乞二金為臘夕之資余如數與之還其巻為書¶
　　賦且題一五言律子求可付虎兒善藏之勿售非¶
　　其人也¶
只倚曹韓貴窮来泥所如真成乞米帖吾豈換鵞書筆¶
<pb:KR4e0201_WYG_027-16b>¶
底青山在燈前白髮踈吴門有長鋏慎莫歎無魚¶
　　觀夜獵醉作¶
老分窮愁在歸堪一事狂由来學劔晩肯為著書忙花¶
徑朝浮白霜天夜走黄衰顔且塗抹闌入少年塲¶
　　與舍弟郊行訪舊作¶
風日江鄊好連翩並所如門人兩籃轝貧舊一茅廬時¶
見青烟逺因知黄葉踈悠然淺酌罷随意狎樵漁¶
　　寄陸考功與繩¶
<pb:KR4e0201_WYG_027-17a>¶
自起東山駕蒼生果不虛舜門懸水鏡堯日滿公車契¶
合孤忠後窮分一氣餘乆安遺世畧不草絶交書¶
　　贈陸生¶
自貪林下日生計未全踈時展滑稽傳間窺𤣥素書因¶
君獲二妙顧我罷三餘儘可扶衰病青山恣所如¶
　　過故凌京兆汝成墓有感¶
初日松楸地相過倍黯然古今杯酒得生死諌書傳舊¶
客西州淚(羊曇/事)新題京兆阡(曹/事)向来同病者老誦獨醒¶
<pb:KR4e0201_WYG_027-17b>¶
篇¶
　　馬鞍山陸氏園送别子與得新字¶
送君氷雪地梅意獨含春晩更憐山色窮能戀故人篘¶
来社酒煖獵罷野厨新昵昵深杯後俱誇未死身¶
　　其二¶
出䖏闗何事因君偶試論一官今轉拙十口未全貧白¶
雪銜知舊青山惜别新自安丘與壑終不傍風塵¶
　　除夕偶憶杜詩四十明朝是語有感作¶
<pb:KR4e0201_WYG_027-18a>¶
四十明朝是愁来酒易醺流年杯後得緒景句中分寒¶
勒孤村雪春生大海雲浮名殊自苦吾意欲無聞¶
　　其二¶
四十明朝是抽簮嵗屢更自貪田父日誰妬野人名臘¶
肉来鄉社春醪有弟兄不教兒輩酌知㑹減歡情¶
　　皇甫司勲宅逢故九江守王丈王扵先君同年其¶
　　来也為其尊大夫乞皇甫志墓因贈五言三章¶
把袂吴閭里含香漢署㳺風塵二千石湖海一孤舟門¶
<pb:KR4e0201_WYG_027-18b>¶
刺通文舉碑辭識太丘嵗星無物色随地足沈浮¶
　　其二¶
客間疑鬢髮天上見文章以爾丈人行當時童子郎霜¶
風鳴蒯鋏春雨澁荷裳莫作窮途慟烟霞許並狂¶
　　其三¶
試問西京日終童更有無青雲流輩盡白雪和人孤布¶
㡌時堪擲籃輿少給扶威明殊偃蹇倒屣為王符¶
　　答殷無美問疾¶
<pb:KR4e0201_WYG_027-19a>¶
欲悉春来況頭顱漸不如泔魚吾事晩羅雀故人踈懶¶
廢雖堪病窮愁可罷書(殷詩有肺病春来/劇新書且絶編)唯餘止酒意¶
為爾尚躊躇¶
　　余忝青社日陸叟挟岐黄之術㳺余門既罷歸訪¶
　　余江上素髮被領童顔不衰云且北㳺余謂叟術¶
　　固神能治余狂疾乎因為一詩贈之叟笑不答¶
十年仍一老不改酡顔春身作齊魯客名同秦越人採¶
苓山月晩種杏江風新獨有清狂疾饒君術自神¶
<pb:KR4e0201_WYG_027-19b>¶
　　端午里中飲時甫有海上之㨗¶
莫以獨醒意生踈舊酒徒煖香初寫玉寒碧旋添蒲栁¶
揷從巾墮花催到手無海波知稍戢為有辟兵符¶
　　曉行即事¶
小轝涼能進荒雞逺互求無妨戴星去仍作御風㳺卵¶
色天徐坼眉纖月逈愁泠泠桔橰水随意到前疇¶
　　贈徐使君之徐州憲作¶
彭城徐子地柱後漢臣冠地挟黄河峻冠凌白雪寒風¶
<pb:KR4e0201_WYG_027-20a>¶
流千騎擁祖道萬人看自有攀轅淚時平借冦難¶
　　奉送彭崑山特徴¶
忽報天書下秋星引去輪吾方傳循吏君可願良臣水¶
憶朱絃在霜催白簡新草莱無限色仗爾達楓宸¶
　　題東洋巻¶
為厭人間小滄波倘可尋扶桒催日動碣石抱雲沉未¶
晩圖南翼長懸立極心乗桴吾道在對爾欲沾襟¶
　　徐徴君示灌園諸作率爾奉答¶
<pb:KR4e0201_WYG_027-20b>¶
一叟漢隂興新詩大厯才才寧随老盡詩可傍窮来厯¶
落秋聲樹青熒曉色苔衡門知乆寂肯為抱琴開¶
　　飲鄉人桂樹下作¶
桂樹扶秋老藜笻引興長短墻過秀色小徑裊幽香客¶
自歌招隠人殊勝辟疆前身是金粟米汁但何妨¶
　　贈廣東袁生¶
山川知粤盡風物到吴新舊業餘孤隱時名傍此身酒¶
旗随䖏是詩巻未全貧為語袁宏道誰堪賦裏人¶
<pb:KR4e0201_WYG_027-21a>¶
　　贈楊茂才楊之父别駕君則先子嘗受業焉楊又¶
　　館扵族孫進忠其行也乞詩為别¶
談經而父業門館盡時髦未竟銜鱣瑞依然見鳳毛青¶
箱王氏得絳帳馬融髙欲悉通家意臨岐有佩刀¶
　　寄贈劉子(劉以鴻臚/序班歸隱)¶
漢殿辭新月吴山理舊雲官初拜典客人自號徴君松¶
塢苓從長芝田鶴自羣憐余亦世棄消息倘相聞¶
　　謝邵都閫惠荔枝¶
<pb:KR4e0201_WYG_027-21b>¶
朝来逢驛騎香色滿雙函野老慙推食将軍為絶甘瓤¶
看澄露寫枝憶紫雲酣寂寞華清在何人走劔南¶
　　送張敉之白下分得長干里¶
君是張星裔偏歌玉樹花儂家楊桞色應接白門鴉别¶
淚銷金粉新篇掞彩霞長干六代地今昔擅豪華¶
　　又賦得石頭城¶
君今何䖏去飛棹石頭城一塹分天濶千山拱堞平宅¶
猶龍虎氣臺憶鳯凰名好是張平子還能賦兩京¶
<pb:KR4e0201_WYG_027-22a>¶
　　虛白上人出闗後走筆問之¶
朝来啟蘭若啁唽鳥聲驕見爾定中出知無覺路遥白¶
雲初捲衲寒月尚依瓢莫作深山住禪心處處調¶
　　哭周憲副叔夜二首¶
忽得雲間信沈淪世所嗟百年循吏傳十口孝亷家落¶
日窺詩草嚴霜負鬢華不知門弟子若個是侯芭¶
　　其二¶
十載三為别那堪此别遥劔星飛後象梁月夢回標名¶
<pb:KR4e0201_WYG_027-22b>¶
尚山濤啟(叔夜卒/後遷官)魂先宋玉招未應絃便絶流水覺蕭¶
條¶
　　董生善丹青欲為邵武吴使君作小像走筆嘲邵¶
　　武¶
不必閩天去吴郎已大都撫膺雙睥睨抵掌一侏儒腰¶
帶金嫌濶頭毛藥漸扶唯餘酒間態念汝貌能無¶
　　呈華明伯(華時有家訟/)¶
得失區區事相看彈指中無論塞翁馬況是楚人弓萬¶
<pb:KR4e0201_WYG_027-23a>¶
態浮雲變寸心明月空延陵何限色西去有遺宫¶
　　王水部祠古栢¶
宋祠王水部庭栢嵗能深老狎氷霜色寒窺天地心夜¶
根廻虎攫秋牝發龍吟莫作明堂思餘生恐見侵¶
　　邵将軍亡鶴¶
秋来雙病羽無夢再乗軒已驗浮丘相難招丁令魂白¶
雲遺響斷脩竹敗翎存一片華陽石千年意可論¶
　　慰邵将軍孤鶴¶
<pb:KR4e0201_WYG_027-23b>¶
緱山一羽化故侣杳難尋獨立清秋色孤鳴碧漢心死¶
生交誼盡飲啄主恩深莫作低回態人誰支道林¶
　　答張助甫三首¶
吾家兄弟好猶戀舊綈袍迢逓赬魚尾参差彩鳳毛世¶
寜寛此道天未厭吾曹若作求羊訪吴山䖏䖏髙¶
　　其二¶
褰帷何處是雲雨暗衡巫嶽色雲堪借江聲雨自扶一¶
官知長物千古失窮途倘及漁樵侣飛揚意不無¶
<pb:KR4e0201_WYG_027-24a>¶
　　其三¶
物態工流落時才負隱淪星能為䖏士雪許和遷人自¶
愛藏名手遥憐折節身古来文苑客強半在風塵¶
　　寒食志感示兒輩¶
六度逢寒食肝膓寸寸灰豈無懸日月難擬到泉臺嵗¶
每慚新鬼春從冷舊醅兒曹須老大莫忘介山哀¶
　　小疾偶成¶
事違難喜事身退轉憐身酒盞從他負醫方稍自親偶¶
<pb:KR4e0201_WYG_027-24b>¶
穿苔際屐時倚竹邉綸書縱同袁豹那能便古人¶
　　題雲隱庵募縁巻¶
刼雨頽朱刹慈雲演法輪但餘飛錫地未少布金人一¶
念城能化多生里不貧毋将小果對阿育是何因¶
　　病中答張大¶
逃暑真宜懶經旬但掩扉自憐狂與瘦不解勝能肥身¶
在猶堪病名衰好受譏新詩似秋色吹我思翻飛¶
　弇州四部稿巻二十七¶
