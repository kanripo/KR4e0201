# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:30.483847
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR4e0201_WYG_157-1a>¶
欽定四庫全書¶
　弇州四部稿巻一百五十七¶
　　　　　　　　　　　　明　王世貞　撰¶
說部¶
　　宛委餘編二¶
冬至初陽雲岀箕如樹立春少陽雲出房如積水春分¶
正陽雲岀軫如白鵠穀雨太陽雲出張如車蓋立夏初¶
隂雲出觜如赤珠夏至少隂雲出參如水波寒露正隂¶
<pb:KR4e0201_WYG_157-1b>¶
雲出井如冠纓霜降太隂雲出鬼上如羊下如蟠石見¶
易通卦驗¶
立春條風春分明庻風夏至景風立秋凉風秋分閶闔¶
風立冬不周風冬至廣莫風見易緯初春至夏五日曰¶
花信風梅花風先棟花風後凡二十四番見嵗時記六¶
月黄雀風見風土記九月鯉魚風見提要録三月鳥信¶
風五月麥信風見國史補又雄雌風見宋玉賦離合風¶
見陸機要覽上行曰扶揺風曲上曰羊角風見莊子梅¶
<pb:KR4e0201_WYG_157-2a>¶
雨後涼風一月曰舶棹風海大風曰&KR0275;母風發時先緩¶
後急曰鍊風見嶺南録清明大月支八月風曰葡萄風¶
見金樓子杏花雨見提要録又桃花雨河朔謂之潑火¶
雨三月榆莢雨見汜勝之書三月三日留客雨見陸機¶
要覽五月分龍雨見續博物志七月灑淚雨七月六日¶
洗車雨見嵗時雜記九月黄雀雨見提要録¶
風神曰孟婆對&KR0275;母可也又風母如猿打殺遇風即活¶
雷公如猪冬月蟄地中掘得之二物皆可食作對甚切¶
<pb:KR4e0201_WYG_157-2b>¶
其形亦相似也¶
楊用脩記安寧州潮泉一日三溢三蘸連州水下流有¶
斟溪一日千溢十竭貴州城外有漏汋一日百盈百竭¶
應漏刻焉可謂竒聞矣因筆之¶
莊子云得水土之際則為鼃蠙之衣生於陵屯則為陵¶
舄(一名車前/一名掔舄)陵舄得鬱栖(蟲/名)則為烏足(草/名)烏足之根為¶
蠐螬其葉為蝴蝶蝴蝶化而為鴝掇(蟲/名)鴝掇千日為乾¶
餘骨(鳥/名)乾餘骨之沫為斯彌(蟲/名)斯彌為食醯(酒上/蠛蠓)頤輅¶
<pb:KR4e0201_WYG_157-3a>¶
(蟲/名)生乎食醯黄軦(蟲/名)生乎九猷(老/蟲)瞀芮(蟲/名)生乎腐蠸(亦/蟲)¶
(名爾雅云一名/守𤓰一名忿䑕)羊奚(草/名)化乎不箰久竹生青寧(蟲/名)青寧¶
生程程生馬馬生人(未/詳)列子又有羊肝化為地臯馬血¶
為轉鄰(音燐鬼/火也)人血為野鷂為鸇鸇為布穀布穀久復¶
為鷂燕為鴿田䑕為鶉朽𤓰為魚老韭為莧老羭為猨¶
魚卵為蟲亶爰之獸自孕而生曰類河澤之鳥視而生¶
曰鶂純雌其名大𦝫純雄其名穉蜂餘同莊子¶
黄魚化為鸚鵡泡魚大者如斗身有刺化為豪豬沙魚¶
<pb:KR4e0201_WYG_157-3b>¶
之班者化為虎(見倦㳺/雜記)¶
有情化無情婦人化石山蚓化百合無情化有情腐草¶
化螢陳麥化蝶¶
鯀化黄熊望帝化杜鵑褒君化龍牛哀化虎黄母化黿¶
徐伯化魚其他不可勝記¶
雨水暴下蟲蛇變化化為魚鱉歳月推移氣變物類蝦¶
蟇為鶉雀為蜃蛤蠶食桑老績而為蠒蠒又化而為蛾¶
蠐螬化為復育復育轉而為蟬¶
<pb:KR4e0201_WYG_157-4a>¶
志稱婁縣石首魚化為鳥羅州魚化為鹿石首小者一¶
名䠓水一名春来吾婁人今不聞化二名亦不聞¶
奚仲造輅車見李尤銘¶
黄帝作指南車又作華蓋太公作曲蓋殷髙宗作雉尾¶
扇俱見崔豹古今注指南車沈約宋書云周公所作¶
記里鼓車沈約宋書不著作者劉宋髙祖平姚泓所得¶
行每一里木人擊鼓一椎按柳子厚有記里鼓詩¶
秦文公作旄頭飾騎見列異傳𤣥中記云秦始皇作¶
<pb:KR4e0201_WYG_157-4b>¶
黄帝作旗幟見列子¶
黄帝作旃又作冕魯昭公作弁俱見世本¶
黄帝作几見李尤銘¶
舜作五明扇見古今註¶
興作甲興少康子也見世本¶
蚩尤作戈㦸殳矛見吕氏春秋又作劍及鎧見管子鑿¶
齒作楯見山海經¶
揮於作弓夷牟作矢俱黄帝臣也見世本荀卿子云倕¶
<pb:KR4e0201_WYG_157-5a>¶
作弓浮㳺作矢山海經云少皥生股是始弓矢黄帝作¶
弩見古史考¶
鯀作城郭禹作宫室俱見世本¶
神農作市見古文¶
伶倫作權度量胡曹作衣裳俱見吕氏春秋¶
太公作九府錢見漢書¶
神農作耒耜見古史世本云倕作¶
皇甫隂作樓及犁見魏略¶
<pb:KR4e0201_WYG_157-5b>¶
夙沙氏作鹽見世本¶
儀狄作酒見吕氏春秋又戰國䇿云帝女儀狄造酒¶
鯀服牛相士乗馬臘作駕三人皆帝堯臣也見世本又宋¶
𠂻云韓𠂻侯作御¶
蒼頡造字黄帝史也見世本¶
舜造筆見博物志又云蒙恬造¶
蔡倫造紙見東觀雜記¶
堯作圍棋烏曹作博見世本¶
<pb:KR4e0201_WYG_157-6a>¶
齊武陵王曄作側楸碁局見馮鑑續事始¶
老子入胡作摴蒱黄帝作蹴踘見博物志¶
劉向作彈棊見西京雜記¶
曹植作長行局即雙陸也胡王作握槊亦雙陸也俱見¶
後魏李邵序¶
漢武帝作藏鉤見辛氏三秦記¶
晉摯衛尉作四維戲紙局木棋見李秀賦¶
周武帝作象戲見後周書¶
<pb:KR4e0201_WYG_157-6b>¶
紂作粉見博物志¶
尹夀作鏡見𤣥中記¶
帝俊八子作歌舞見山海經又孟頻帝王統録云隂康¶
氏作舞吕氏春秋云是陶唐氏作¶
岐伯作鼓吹見蔡邕初志¶
神農氏作琴見世本禮記云舜作琴廣雅作伏羲¶
庖羲作琴見世本史記云帝使泰女作瑟山海經帝俊¶
子晏龍為之¶
<pb:KR4e0201_WYG_157-7a>¶
蒙恬作箏見風俗通按禮樂書已有之恐不始恬¶
武帝始用箜篌見史記續漢記云靈帝作按釋名云師¶
延作也¶
帝嚳令抃卜作鼓鞞見吕氏春秋又云倕作鞞及鼓炎¶
帝伯陵作鐘見山海經¶
黄帝作清角見國儉賦¶
女媧氏作簫見禮記風俗通作舜¶
女媧氏作笙簧隨作竽女媧臣也商辛作塤蘇成公作¶
<pb:KR4e0201_WYG_157-7b>¶
篪周平王時諸侯也俱見世本¶
丘仲作笛漢武時人也見風俗通或云塤篪笛久矣¶
黄帝作釜甑見古史神農作釜見周書¶
孟莊子作鋸鑿見古史¶
夏少康作箕帚見世本¶
夏昆吾氏作瓦烏曹氏作磚俱見古史¶
伯益作井見博物志¶
公輸般作石磑倕作銚俱見世本¶
<pb:KR4e0201_WYG_157-8a>¶
蚩尤作冶見尸子¶
神農作陶見易尸子云昆吾作¶
雍文作舂黄帝臣也見世本吕氏春秋云赤翼作杵¶
伏羲氏作網見古史世本云勾芒作網及羅伏羲臣也¶
詹何作綸鉤及餌見劉子¶
黄帝作舟檝見易¶
舜作瓦棺土堲見古史¶
夏禹作伺&KR0034;即相竿也見古今註¶
<pb:KR4e0201_WYG_157-8b>¶
黄帝作斧鉞見輿服志¶
黄帝作刀見洞㝠記又見二儀實録¶
蚩尤作陌刀舜作䪅鹿箭筒䩨䩤亦見二儀實録¶
五兩候風扇也淮南子曰綋兵書曰以鷄羽重八兩建¶
五重旗羽繫旗巔為五兩¶
筌&KR3106;船中牀以薦物者也样柯者繫船筏也郡出此材¶
以得名見華陽國志¶
漢武帝令宫人為八字眉梁冀妻孫夀改翠眉為愁眉¶
<pb:KR4e0201_WYG_157-9a>¶
卓文君眉色如逺山人效之為逺山眉魏武帝令宫人¶
掃青黛眉連心細長謂之蛾眉粧五代宫中畫開元御¶
愛眉小山眉五岳眉垂珠眉月稜眉分梢眉涵煙眉鳳¶
池院尼童有淺文殊眉唐明皇令畫工畫十眉圖一曰¶
鴛鴦眉又名八字眉二曰小山眉又名逺山眉三曰五¶
岳眉四曰三峯眉五曰垂珠眉六曰月稜眉又名却月¶
眉七曰分稍眉八曰涵煙眉九曰拂雲眉又名横烟眉¶
十曰倒暈眉東坡詩成都畫手開十眉横月却月爭新¶
<pb:KR4e0201_WYG_157-9b>¶
竒¶
唐末㸃唇有胭脂暈品石榴嬌大紅春小紅春嫩吴香¶
半邊嬌萬金紅聖檀心露珠兒内家圓天宫巧洛兒殷¶
淡紅心狸狸暈小朱龍格雙唐媚花奴様子¶
髻始自燧人氏以髪相纒而無繫縛女媧氏以竹為笄¶
赫胥氏以木為梳堯以銅為笄舜以牙玳瑁為梳周文¶
王加珠翠翹花名曰鳳髻又名步揺髻秦始皇有望僊¶
髻參鸞髻凌雲髻漢有迎春髻垂雲髻王母降武帝宫¶
<pb:KR4e0201_WYG_157-10a>¶
從者有飛僊髻九環髻漢元帝宫中有百合分髾髻同¶
心髻魏武帝宫有反綰髻又梳百花髻晉恵帝宫有芙¶
蓉髻陳宫有隨雲髻隋文宫有九貞髻煬帝宫有迎唐¶
八寰髻又梳翻荷髻坐愁髻唐髙祖宫有半翻髻反綰¶
樂㳺髻明皇帝宫中雙鐶望僊髻迴鶻髻貴妃作愁来¶
髻貞元中有歸順髻又有閙掃粧髻漢梁冀妻作墮馬¶
髻長安城中有盤桓髻驚鵠髻又作抛家髻及倭鬌髻¶
王憲亦作解散髻斜揷簮周𢎞文少時著錦絞髻二公¶
<pb:KR4e0201_WYG_157-10b>¶
皆男子尤可笑也¶
春申君客躡珠履秦始皇有望僊鞋漢有伏虎頭履繡¶
鴛鴦履東晉有鳳頭履聚雲履五朶履南宋有重臺履¶
梁有笏頭履分梢履立鳳履五色雲霞履漢履婦人員¶
頭男子方頭晉太康後婦人皆方頭¶
舊為屐者齒皆達楄上名曰露卯太元中忽不徹名曰¶
隂卯¶
幘古賤人不冠者之服也漢元帝額有壯髪始引幘服¶
<pb:KR4e0201_WYG_157-11a>¶
之王莽頂秃又加其屋漢末王公名士多委王服以幅¶
巾為雅是以袁紹崔鈞雖為將帥皆著縑巾魏武惜財¶
擬古皮弁裁縑帛以為&KR1866;以色别其貴賤&KR1866;即帢也未¶
有岐荀文若巾之行觸樹枝成岐因而弗改巾以葛為¶
之形如&KR1866;而横著之古尊卑共服也¶
尚書八座三省侍郎白帢低幘出入掖門又二宫直宦¶
者烏紗&KR1866;士人宴居皆著帢矣王丞相白帢綀布單衣¶
江左以後白紗帽遂為人主之服臣下不敢輒用按五¶
<pb:KR4e0201_WYG_157-11b>¶
行志服妖傅𤣥議白帢白乃軍容非國容也干寳以為¶
縞素凶喪之象南齊書亦云白帢單衣謂之素服以舉¶
哀臨喪者又初作白帢横縫其前以别後名之曰顔永¶
嘉間稍去其縫名無顔帢¶
帽本纚也古者有冠無幘冠下有纒以繒為之後世施¶
幘於冠因裁纚為帽永明中蕭諶開博風帽後裠之製¶
為破後帽末年民間製倚勸帽建武中帽裠覆頂東昏¶
侯斷之東昏時羣小又造四種帽因勢為名一曰山鵲¶
<pb:KR4e0201_WYG_157-12a>¶
歸林二曰兎子度坑三曰反縛黄離嘍四曰鳯凰度三¶
橋皆服妖也吴孫休衣服之制上長下短積領五六而¶
裳居二上有餘下不足也魏晉武太始初衣上儉下豐¶
著衣者皆厭䙅下掩上也元康末婦人衣出兩襠加乎¶
交領之上内出外也¶
晉永嘉間婦人束髮其緩彌甚紒之堅不能自立髮被¶
於額自出而已吴婦盛粧者急束其髮而劘角過於耳¶
恵帝元康中婦人之飾有五兵佩又以金銀玳瑁之屬¶
<pb:KR4e0201_WYG_157-12b>¶
為斧鉞戈㦸以當笄¶
晉末皆冠小冠而衣裳博大風流相倣輿臺成俗¶
太元中公王婦女必緩鬢傾髻以為盛飾用髮既多不¶
可恒戴乃先於木及籠上裝之名曰假髻或名假頭¶
宋文帝元嘉六年民間婦人結髪者三分髪抽其鬟直¶
向上謂之飛天紒始自東府流被民庻¶
漢梁冀作平上軿車埤幘狹冠折上巾擁身扇狐尾單¶
衣妻孫夀作愁眉粧墮馬髻折腰步齲齒笑周𢎞正著¶
<pb:KR4e0201_WYG_157-13a>¶
紅禈錦絞髻踞開善寺門聴經後又著緑絲布袴繡假¶
褈餞劉顯皆所謂服妖也¶
天寳初貴族及士民好為褶服小冠婦人則簮步揺釵¶
袗袖窄小楊貴妃常以假鬢為首飾而好服黄裙近服¶
妖也時人為之語曰義髻抛河裏黄裙逐水流¶
學齋佔&KR1462;有云古者有冠而無巾非無巾也蓋巾止以¶
羃尊罍𤓰果之用不加於首也故六經止言冠下至於¶
虞人亦以皮冠野老亦以黄冠是有簮導方為冠也至¶
<pb:KR4e0201_WYG_157-13b>¶
於罪人方去其冠而加黒幪漢世之冠貴者則有通天¶
逺逰方山之類武夫則有鵕䴊閒居則有竹皮鹿皮之¶
類皆冠也以簮附之而所謂巾幘稍稍施於執事賤人¶
之首如庖人緑幘是也至晉人輕浮方有接䍦白葛漉¶
酒之巾然起於後漢郭林宗折角巾矣至於近代反以¶
巾為禮而戴冠不巾者為非禮又朝服幞頭乃後魏狄¶
製及後唐而施長脚同伶優之賤至於今士夫安之曽¶
莫議其非者以至於履舄則古有舄有履有屨而無靴¶
<pb:KR4e0201_WYG_157-14a>¶
故靴字不見於經至趙武靈王方變履為靴而至今服¶
之本朝徽宗政宣間嘗變靴為履矣至髙宗時務反政¶
宣之失仍變履為靴冠履兩事反使今之道流得竊其¶
似至如上衣下裳各為長短之制衣纔至膝裳乃裙也¶
今之祭服是也後魏服便於鞍馬遂施裙於衣為横幅¶
而綴於下謂之襴今之公裳是也數者學士大夫皆安¶
之而莫革¶
吾所以備著晉及六朝服飾之異者不惟見其時趣之¶
<pb:KR4e0201_WYG_157-14b>¶
異亦欲使善画者不取譏於有識與鑒画者之不為人¶
所紿也¶
今公侯伯所戴貂蟬冠制按武冠一名大冠一名繁冠¶
一名建冠一名籠冠即古恵文冠以其趙恵文所造也¶
亦云恵者蟪也其冠文輕細如蟬翼故名即今之籠巾¶
也漢侍中常侍則加金璫附蟬為飾揷以貂毛黄金為¶
竿侍中揷左常侍揷右金取剛强百煉不耗蟬居髙飲¶
清口在腋下貂内競悍而外柔縟盖真貂也故曰貂不¶
<pb:KR4e0201_WYG_157-15a>¶
足狗尾續今則取絲繩屈曲而上有纓耳今蟬有三等¶
國公玉侯金伯玳瑁¶
今文臣冠即古進賢冠也然古前髙七寸後髙三寸與¶
今稍不同今則後髙而前低梁制人主始加元服五梁¶
三公及公侯三梁卿大夫闗内侯千石以上兩梁餘一¶
梁今一品七梁二品六梁三品五梁以次而殺至九品¶
雜流一梁於前綴一小粧金獬豸曰豸冠内外臺臣得¶
戴之按古獬豸冠髙五寸以縱為展筩鐵為柱巻亦似¶
<pb:KR4e0201_WYG_157-15b>¶
不同也¶
漢天子不能鈞駟而諸侯貧者或乗牛車鈞駟淳駟也¶
然則天子亦四馬矣曹公以騎征伐故重牛車迨晉世¶
而益貴至有瑩蹄角稱八百里駁又日行七百里如王¶
君夫苟道將者江左而後又有當世快牛陳世子青王¶
三郎烏吕文顯折角江瞿曇白鼻¶
沈約宋書天鹿純靈之獸五色光耀洞明角端日行萬¶
八千里又曉四夷之語白澤黄帝時獸趹蹄后土之獸¶
<pb:KR4e0201_WYG_157-16a>¶
俱神靈能言語&KR0008;者幽隠獸能辟災害飛莵騕䮍俱日¶
行三萬里神馬也天鹿疑即天禄辟邪而形不稱角端¶
在元太祖時見西域元太祖時耶律楚材引以阻師者¶
馬賦有云其名則汗血山子桃驂緑耳金喙騰黄騶吾¶
吉光蒲稍啓服野麋蛾鹿白蟻鷄斯蜚鴻母兒遺風騕¶
褭兹白纎驪按黄帝有馬曰飛黄一曰騰黄乗黄吉黄¶
翠黄紫黄狀如狐又飛兎日行三萬里騕䮍日行萬八¶
千里散宜生賂紂者曰雞斯又犬戎吉疆義渠兹白(能/食)¶
<pb:KR4e0201_WYG_157-16b>¶
(虎/豹)周穆王傳八駿一曰赤𩦸二曰盜驪三曰白義四曰¶
踰輪五曰山子六曰渠黄七曰華騮八曰緑耳余有史¶
道碩畫本名同又有名翠龍者見揚雄河東賦王子年¶
拾遺記則一曰絶地二曰翻羽三曰奔霄四曰超影五¶
曰踰輝六曰超光七曰騰霧八曰挾翼疑未見穆王本¶
傳故也唐侯有驌驦又圖有含陽紅驃黄鵠晨風緑蛇¶
紫燕秦始皇有七馬一曰追風二曰白兎三曰躡景四¶
曰追電五曰飛翮六曰銅雀七曰晨裊一曰神鳬唐侯¶
<pb:KR4e0201_WYG_157-17a>¶
有驌驦項王有烏騅漢文帝自代還有九馬一浮雲二¶
赤電三絶羣四逸驃五紫燕六緑離七龍子八驎駒九¶
絶塵後得千里馬却之漢武有天馬西極馬天馬汗血¶
又東方朔獻馬曰步景宣帝有象龍昭烈有的盧魏武¶
有絶影吕布有赤兎張飛有玉追曹真有驚帆曹洪有¶
白鶴魏文有鮮卑黄耳又遺孫權纎驪陳王獻魏文大¶
宛紫騂齊髙祖有龍驤赤冉閔有朱龍劉琬有騏雄元¶
琛有追風赤𩦸吐谷渾有青海驄隋文帝有獅子驄唐¶
<pb:KR4e0201_WYG_157-17b>¶
太宗得之民間太宗有六馬拳毛騧平劉黑闥乘什代¶
赤平王世充白蹄烏平薛仁杲特勒驃平宋金剛颯露¶
紫平東都青騅平竇建徳又得骨利幹十馬一曰騰霜¶
白二曰皎雪驄三曰凝露驄四曰懸光驄五曰决波騟¶
六曰飛霞驃七曰發電赤八曰流金騧九曰翔麟紫十¶
曰奔虹赤唐明皇有照夜白又玉花驄又大宛紅紫青¶
黄丁香桃花六叱撥代宗有九花虬徳宗有神智驄如¶
意騮望雲騅秦叔寳有忽雷駁郭子儀有獅子花即九¶
<pb:KR4e0201_WYG_157-18a>¶
花虬也宋王明圖叱撥有八曰紅耳叱撥鴛鴦叱撥桃¶
花叱撥丁香叱撥青叱撥騮叱撥榆叱撥紫騮叱撥魏¶
王繼岌選蜀馬二十曰麝香騟錦耳驄駱十二趂日驄¶
徧界玉䧟氷騟長命騮孫兒驄籠菘白八百哥掠地雲¶
錦地龍雪面娘月影三玉尾騟撒沙騮天花駱旋風白¶
窣地嬌六尺金銜蟬奴杜重威馬曰吉祥坐景延廣馬¶
曰肉胡牀宋太宗有碧雲騢仁宗有玉逍遥¶
鳥秅國出小步馬越睒出越睒駿¶
<pb:KR4e0201_WYG_157-18b>¶
馬左足白曰馵驪白雜毛曰鴇所謂烏驄也赤馬黄鬛¶
曰騏騮黄馬黒喙曰騧驪驪馬白跨曰驈黄白曰皇純¶
黑曰驪黄騂曰黄蒼白雜毛曰騅黄白雜毛曰駓赤黄¶
曰騂青黑曰騏青驪驎曰驒連錢驄也白馬黑鬛曰駱¶
赤身黑鬛曰駵黑身白鬛曰雒隂白雜毛曰&KR0008;隂淺黒¶
色今泥驄也彤白雜毛曰騢豪骭曰驔毫在骭而白也¶
二目白曰魚似魚目也青驪曰駽今鐵驄也¶
周書王會所載國名物産亦多竒詭不經青馬黑&KR0034;謂¶
<pb:KR4e0201_WYG_157-19a>¶
之母兒稷慎貢大麈(似/鹿)穢人前兒(若獼猴立行/聲似小兒)良夷在¶
子(人首睹其腹/炙之霍霍鳴)揚州禺禺魚(名解/隃冦)發人鹿(如鹿/迅走)俞人¶
雖馬青丘九尾狐周頭煇炫(羊/也)黑齒白鹿白民乗黄(似/騏)¶
(有兩/角)東越海蛤歐人鱓蛇姑於越納口姑妹珍且甌文¶
蜃若人𤣥貝海陽大蟹自深桂會稽&KR2396;義渠兹白(白若/白馬)¶
(鋸牙食/虎豹)史林尊耳(身若虎豹尾長/三尺食虎豹)北戎以閭閻以隃冦¶
渠叟以䶂犬(飛食/虎豹)樓煩星施(珥/旄)十盧以牛(牛之/小者)區陽以¶
鼈封(若彘前/後有首)規矩以麟西申以鳳鳥丘羌鸞鳥巴人比¶
<pb:KR4e0201_WYG_157-19b>¶
翼鳥方楊皇鳥蜀人文翰(若臯/雞)方人孔鳥蠻楊翟鳥倉¶
吾翡翠又伊尹為湯定物貢正東符婁仇州伊慮漚深¶
九夷十蠻越漚湔文身貢魚支之鞞鳥鰂之醬鮫&KR0008;利¶
劔正南甌鄧桂國損子産里百濮九菌貢珠璣瑇瑁象¶
齒文犀翠羽菌鶴短狗正西崑崙狗國鬼親枳已闒耳¶
貫胸雕題離丘漆齒貢丹青白旄紕𦋺江歴龍角神龜¶
正北空同大夏莎車姑他旦略貌胡戎翟匈奴樓煩月¶
氏纎梨其龍東胡貢槖駞白玉野馬騊駼駃騠良耳¶
<pb:KR4e0201_WYG_157-20a>¶
穆天子傳狗名重工徹止雚猳来白龍狗獸名白狐𤣥¶
貉赤豹白虎狻猊野馬卭卭距虛牥牛豪馬豪牛豪羊¶
鳥名鸛鷄白鳥青鵰草名雚葦莞蒲茅萯蒹葽荅堇木¶
禾木名模堇姑繇¶
史記世俘解謂武王狩禽虎二百有二猫麋五千二百¶
三十五犀十有二氂七百二十有一態百五十有一羆¶
百一十有八豕三百五十有二貉十有八麈十有六麝¶
五十麋三十鹿三千五百有八武王征四方凡憝國九¶
<pb:KR4e0201_WYG_157-20b>¶
十有九國馘魔億有十萬七千七百九十有九俘人三¶
億萬有二百三十凡服國六百五十有二此雖夸大不¶
經之辭然武王克殷之後封同姓及異姓功臣數十餘¶
國此必有所廢㓕而一無所考豎儒不學却以為後世¶
無史吾不信也¶
今人俗書鮆魚作鱭魚非也爾雅曰鮤鱴刀注今之鮆¶
魚亦呼為魴魚按山海經浮玉山北望具區苕水出于¶
其隂其中多鮆魚郭璞注云鮆魚狹薄而長鬚一名刀¶
<pb:KR4e0201_WYG_157-21a>¶
魚太湖中饒之蘇子瞻詩知有江南風物否桃花流水¶
鮆魚肥¶
江鮆湖鮆皆有子海鮆無子河魨大斑魚小形同皆美¶
肝有客戲謂海鮆為江湖二鮆婦斑魚為河魨孫謔而¶
有理¶
物之瘦者蜈蚣輕者蝴蝶嶺南異物志見有物如蒲㠶¶
過海將到舟競以物擊之破碎墜地視之乃蝴蝶也海¶
人去其翅足稱肉得八十斤噉之極肥美葛洪遐觀賦¶
<pb:KR4e0201_WYG_157-21b>¶
蜈蚣大者長百步頭如車箱屠裂取肉白如瓠南越志¶
云大者其皮可以&KR0008;皷其肉暴為脯美於牛肉¶
月令仲夏日鹿角解仲冬日麋角解鹿以夏至隕角而¶
應隂麋以冬至隕角而應陽鹿肉暖以陽為體麋肉寒¶
以隂為體以陽為體者以隂為未以隂為體者以陽為¶
末未者角也故麋茸補陽利於男子鹿茸補隂利於婦¶
人見王楙所著甚明今人不惟一槩作男子補精益血¶
之劑於麋鹿亦不能辨矣¶
<pb:KR4e0201_WYG_157-22a>¶
洪武乙卯夏五月丁丑上御奉天門召翰林臣出示元¶
内庫所藏巨桃半核長五寸廣四寸七分前刻西王母¶
賜漢武桃及宣和殿十字塗以金中繪龜鶴雲氣之象¶
後鐫庚子年甲申月丁酉日記其字如前之數命學士¶
宋濓為賦濓既承命謂庚子實宣和二年字疑祐陵所¶
書又以王母獻桃事詳見張華博物志第八巻史補類¶
桃七枚大如彈丸遺帝五自食其一漢武内傳所謂桃¶
如鳧卵形圓而色青者以為疑又引蔡京所記尚方有¶
<pb:KR4e0201_WYG_157-22b>¶
王母蟠桃核頗鉅以為實䟦尾復云徽宗本紀宣和元¶
年已亥二月庚辰改元遂易宣和為保和殿至四年壬¶
辰夏四月丙午詔録三館書置三和殿及太清樓祕閣¶
始重稱宣和今核上之字刻於二年庚子之甲申月乃¶
不書保和而猶襲宣和之名此固不可不疑况丁酉日¶
屬庚子嵗癸未月月終尤不可致詰意此核非漢武時¶
物字亦非祐陵所書雜書載海外多大桃或者得其遺¶
核特依倣而托之者歟宋記如此按𤣥中記云木子之¶
<pb:KR4e0201_WYG_157-23a>¶
大者有積石山之桃實焉大如十斛籠又拾遺記漢明¶
帝時獻巨核桃此桃霜下結花隆暑方實鄴中記石虎¶
苑中有勾鼻桃重二斤神異經東北荒有桃髙五十丈¶
葉長八尺廣四尺子徑三尺二寸然則巨桃核誠非王¶
母所遺漢武者矣¶
秦中果實之佳者曰偏桃仁燕中果實之佳者曰巴旦¶
杏仁巴旦蓋元時人語也今杏仁多而偏桃仁遂少按¶
嶺表録異曰核桃出畢占國内不堪食彼中多收其核¶
<pb:KR4e0201_WYG_157-23b>¶
遺漢官以稱珍異其形薄而尖頭偏如雀嘴破之食其¶
桃仁味酸似新羅松子性熱入藥分與北地桃無異今¶
巴旦杏亦不堪食其仁味甘於榛而鬆於榧真佳品也¶
抱朴子曰河上姹女非婦人也陵陽子明非男子也禹¶
餘糧非米也堯漿非水也俗人見方用龍膽虎掌雞頭¶
鴨蹠馬肺犬血䑕尾牛膝皆謂之血氣之物見用缺盆¶
覆盆釜䥶大㦸鬼箭天鈎則鐵瓦之器也見用胡王使¶
者倚姑新婦野丈人守田公戴文浴徐長卿則謂人之¶
<pb:KR4e0201_WYG_157-24a>¶
姓名也¶
元太祖西征至印度遇大獸其髙數十丈角如犀牛作¶
人語曰此非帝世界宜速還耶律楚材進曰此名角端¶
乃旄星之精也聖人在位斯獸奉書而至日馳萬八千¶
里靈異如鬼神不可犯也按漢書司馬相如上林賦曰¶
其獸則麒麟角端張楫曰角端似牛其角可以為弓郭¶
璞曰角端似猪角在鼻上可作弓李陵甞以此弓十張¶
遺蘇武師古曰郭說是也史記作&KR1511;(音/端)漢書文選皆作¶
<pb:KR4e0201_WYG_157-24b>¶
端然則角端乃北中一獸也楚材權詞以對耳不踰年¶
而元祖崩豈非神異之物乎璞又注麒麟云麒似麟而¶
無角毛詩疏云麟黄色角端有肉陶九成併以之釋角¶
端云似麒麟而無角抑何鹵莽之甚耶據璞解則今之¶
畫一角者麟也非麒也¶
郡國志曰大賔縣漢布山縣地有堂牛與蛇同穴牛嗜¶
鹽俚人以皮裹手塗鹽入穴探之牛䑛之出外則不得¶
取其角為器一曰糖牛又山海經鳥䑕同穴山在隴西¶
<pb:KR4e0201_WYG_157-25a>¶
首陽縣西南爾雅云鳥為鵌䑕為鼷郭璞注鼷如人家¶
䑕而短尾鵌似鵽而小黄黑色穴入地三四尺䑕在内¶
鳥在外胡承乏云甘肅永昌衛山中亦有此異鳥則灰¶
白色一名本周兒䑕則如郭注一名苦术兀兒¶
　¶
　¶
　¶
　¶
<pb:KR4e0201_WYG_157-25b>¶
　¶
　¶
　¶
　¶
　¶
　¶
　¶
　弇州四部稿巻一百五十七¶
