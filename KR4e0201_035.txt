# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.744936
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷三十五
<pb:KR4e0201_WYG_035-1a>¶
欽定四庫全書¶
　弇州四部稿巻三十五¶
　　　　　　　　　　　　明　王世貞　撰¶
詩部¶
　七言律九十六首¶
　　送張肖甫徴金嶺西道便道還蜀¶
薊門擐甲待邊烽海内軍須不自供赤羽去㸔新使者¶
黄金歸𨽻大司農界標銅柱天垂盡人過蒼梧瘴幾重¶
<pb:KR4e0201_WYG_035-1b>¶
聞道壮游仍衣錦春來車馬醉臨卭¶
　　其二¶
沽酒斜陽雙玉缾佩刀寒色映都亭相論白雪無先後¶
一别青春有醉醒南去風烟仍泯泯北來天地漸冥冥¶
即㸔十道衣冠使回首何人哭漢庭¶
　　于鱗貽詩見懐云上計非逺率爾志喜¶
美人贈我珊瑚鈎十五方城趙璧愁睥睨雄風生鹿野¶
縱横藝苑割鴻溝白虹寒貫中原日赤幟髙懸大鹵秋¶
<pb:KR4e0201_WYG_035-2a>¶
豈謂吾曹能氣象稍聞車馬發邢州¶
　　秋日登毘盧閣¶
上方䑓殿白雲深處處旃檀有布金法座嘘烟盤寳樹¶
香池浴日滿祗林憑欄一氣河山合振鐸諸天帝釋臨¶
揺落登髙吾不恨已從初地變塵心¶
　　于鱗至分韻得鳴字¶
把酒千門朔思生太行髙雪照天京道傍燕石晝俱隕¶
匣裏并刀風自鳴遂有羣靈開黯淡即㸔五馬頓崢嶸¶
<pb:KR4e0201_WYG_035-2b>¶
相違嵗月無勞數屈指人間幾大名¶
　　又得氷字¶
自擬僊舟問李膺濤聲寒壓九河氷愀然嘯日思雄劒¶
忽爾垂天至大鵬過客傳書成詛楚(客方傳于鱗/絶謝榛書)逢予¶
頌酒尚如澠請㸔寂寞華陽館海内何人有代興¶
　　除夜于鱗明卿子與見集分韻得齊字¶
辛盤栢酒故人攜醉裏無愁白日低嵗序風塵俱自失¶
吾曹天地豈堪齊吟探萬象春誰在把照千門夜不迷¶
<pb:KR4e0201_WYG_035-3a>¶
詰旦如聞周太史何來雲物帝城西¶
　　明卿席上贈别于鱗分韻¶
疊鼓鳴笳出薊門停驂回首視中原病餘丘壑吾仍在¶
别後風塵爾更尊豈為衣冠成落魄向來詞賦失銷魂¶
何人泣對陵陽石車馬紛紛未可論¶
　　被命省獄畿郡有述¶
春草翩翩使者軒髙從北極俯中原寜勞繡斧誇三輔¶
自有金鷄下九閽車轉普天思禹泣網開何地屈湯恩¶
<pb:KR4e0201_WYG_035-3b>¶
僅知刀筆文無害敢向清朝借不寃¶
　　子相席上别諸子分韻¶
醉爾春風金屈巵忽㸔山嶽坐來移停鞭欲盡幽州色¶
立馬愁聴出塞辭我自青雲甘薄宦誰當白雪問相思¶
向來天地躭烽火揺首人間未可期¶
　　香山晚眺¶
千峰擁黛出憑欄涿鹿蒼蒼指掌㸔落日徐收天地色¶
飛泉不斷古今寒坐來清梵彌三界行盡丹梯隠百盤¶
<pb:KR4e0201_WYG_035-4a>¶
便欲舍身從此住漢家車馬動長安¶
　　宿香山寺¶
白雲深鎖上方幽躡屐無勞問惠休竹裏布金千月至¶
松間鳴玉片泉流談經石聴蟾蜍轉卓錫天迴罔象愁¶
坐久忽驚心地淨向來西竺在南州¶
　　李兵使蓁邀游密雲城樓¶
麗譙髙擁白雲愁多暇相攜此壮游萬馬春齊新制府¶
千山日靜古檀州河邊享士投醪足幕裏論兵借箸籌¶
<pb:KR4e0201_WYG_035-4b>¶
君自大夫諳故事却從王粲問登樓¶
　　髙司農趙憲使共游崆峒山二首¶
並馬崆峒天地懸薊門樓堞漸蒼然千峰北斷祁連色¶
萬井東迴碣石烟倚杖白雲窺檻外振衣明月墜松巔¶
頻誇斥堠無烽火屈指單于出塞年¶
　　其二¶
搔首狂吟破渺茫坐當雲色據胡床風迴鼓吹填哀壑¶
日擁旌旗颭大荒息甲晝閒都尉府飛芻春滿度支章¶
<pb:KR4e0201_WYG_035-5a>¶
毋輕北望投杯意使者長纓請未央¶
　　于鱗還郡後未有遷命賦此寄之¶
揮手東風滿客裾薊門青草立踟蹰何讒季布仍為守¶
未病虞卿好著書别去雲霄摧骯髒愁來天地借吹嘘¶
還應濟上千秋月已照邢州五馬車¶
　　盤山¶
恒嶽投荒杳不迴帝令盤嶺鎮燕䑓層巒不盡青天去¶
亂瀑雄爭大壑來共指丹梯安薜茘還扶蠟屐破莓苔¶
<pb:KR4e0201_WYG_035-5b>¶
銀河只在微茫裏欲取寒杓作酒杯¶
　　其二¶
千盤厯盡更茫然回首中原暝色前峽轉琳宫藏皓月¶
峰排紫劒揷遥天雲根檜坼龍鱗起磴道泉歸玉乳懸¶
深夜不須驚鼓吹㸔予箕坐嘯風烟¶
　　漁陽道中有懐子相考功却寄¶
回首招提擁傳初北風吹盡故人裾燕京裘馬安危外¶
薊苑關河戰伐餘聞道酒狂縁病減也應詩態畏名除¶
<pb:KR4e0201_WYG_035-6a>¶
抽簮漸入山公計中散翻慚有絶書¶
　　過故張職方有贈¶
春風使者出長楊斗酒相過夜未央爾自歸來愁醉尉¶
誰将名姓問降王絲綸不盡青雲偃漁獵頻輸白日長¶
聞道普天猶戰鬭可能無意向明光¶
　　贈薊州周都督¶
當年突騎滿漁陽幕府寜空赤白嚢一自軍容開細栁¶
能令烽色避長楊揮鞭坐畫樓煩地鳴鏑遥飛瀚海霜¶
<pb:KR4e0201_WYG_035-6b>¶
馬上鐃歌平寇日好翻新曲顧周郎¶
　　答茂秦¶
漳河雪色捲飛濤來徃雙魚尺素勞大國可能忘醴酒¶
故人猶自感綈袍虚名嵗月容詩損薄禄風塵倚醉逃¶
莫問薊門驅傳事不如湖海卧能髙¶
　　贈别陳信可比部使閩便道還吴時兩地俱有島¶
　　冦之警¶
馬首春星雙玉珂五陵花發奈君何俱稱使者朝天去¶
<pb:KR4e0201_WYG_035-7a>¶
獨有樓船駕海過野戍峰烟諸粤滿人家雨色八閩多¶
歸逢父老無相難好請長纓繫尉佗¶
　　土木驛¶
夜色蕭條鐡騎重曽驚燐火散千峰蛾眉幸不歌黄鵠¶
魚服愁仍困白龍地濶金甌元浩蕩天迴玉輦轉從容¶
因揮二晉千秋淚于石真成勒景鍾¶
　　鷄鳴山響水舖¶
　　　金文靖北征記唐文皇征遼駐蹕此山鷄鳴故¶
<pb:KR4e0201_WYG_035-7b>¶
　　　云成祖北征亦駐此¶
峡擘沙平莽蒼迴唐文東討此登䑓旌旗尚閃千巖日¶
鼔角猶驅萬壑雷龍起風雲寛自䕶鷄鳴天地劃初開¶
六飛重見中興主不數燕然一将才¶
　　度居庸關¶
代北平沙萬馬羣率然山勢擁氤氲層關不閉中原日¶
絶壁長留太古雲地脉誰憐秦内史天驕應辟李将軍¶
千盤轉見媯川水遥夜悲笳未可聞¶
<pb:KR4e0201_WYG_035-8a>¶
　　其二¶
七陵佳氣鬰葱哉睥睨寒烽北極開車轉天門通箭括¶
水排坤軸建瓴來書生絶質無中䇿大将犂庭有異才¶
邊馬莫移青海帳漢家曽記白登䑓¶
　　上谷督撫諸公修諸邊有感¶
漢家車騎數移屯烽火何當慰至尊實有諸侯城上谷¶
虚勞萬馬粟中原朝廷豈問于䰄詠使者寜為鞅掌言¶
北望王庭今咫尺國殤零落畏招魂¶
<pb:KR4e0201_WYG_035-8b>¶
　　答李侍御¶
鳴笳落日氣蕭哉睥睨寥天首重迴何地霜停驄馬色¶
孤城春自帛書來層關嵗月猶遺險大漠風塵未易才¶
方畧故應饒起草建章宵几待君開¶
　　五月五日李侍御以詩見邀走筆有答¶
空堂卧起倦流鶯郢雪篇來始自驚競渡可應非我意¶
獨醒還見古人情尊前續縷忘為客塞上探符有辟兵¶
聞道侍臣偏賜扇憐君白羽滯孤城¶
<pb:KR4e0201_WYG_035-9a>¶
　　與朱憲懋學夜訪保安沈子鍊有作¶
結駟翩翩過酒徒何妨犢鼻對當壚荒城燧色生春晩¶
野戍砧聲並月孤為問上書勞謁者那如結客取單于¶
觸櫩東堕長庚色猶自狂吟擊唾壺¶
　　塞外得李伯承比部見寄詩有感¶
薊門春草易臨岐回首風塵始自悲鴻鴈書來明月戍¶
故人吟罷白雲司曲中楊栁知相憶别後刀環未可期¶
聞道朱絃多悵望莫将流水受人疑¶
<pb:KR4e0201_WYG_035-9b>¶
　　繇塞外歸夜宿城西遇子相有作¶
大漠風塵使者迴片虹秋色故人來髙歌驟立荆卿髮¶
萬事都深阮籍杯聞道江湖新逐客却論天地故憐才¶
誇君並馬邢㐮道彩筆參差太麓開¶
　　行部髙陽遇河决不浸三板遂成二首¶
投馬虚疑楗石成射蛟或恐海神驚陸沈𤣥圃千峰細¶
天倒黄河萬堞平漸老中原魚沸鬰欲歸南極虎縱横¶
濁醪誰是髙陽侣遥夜窮愁白髮生¶
<pb:KR4e0201_WYG_035-10a>¶
　　其二¶
急雨驕風萬穴穿古隄殘壘散秋烟雪山横捲城闉入¶
銀海髙從樹杪懸将為漢年趨瓠子豈應吾世失桑田¶
天門欲叩驚真宰未許乗槎向斗邉¶
　　遇于鱗人云當上計䑓使留為代報喜而有作¶
驊騮宛轉又朝天驛使遥将借冦傳漸有少年刀筆近¶
豈因三輔璽書偏石門相贈青山色太守秋題紫塞烟¶
在昔詞人虚領郡當令揚馬愧先賢¶
<pb:KR4e0201_WYG_035-10b>¶
　　過故人趙參議飲時以病歸¶
當年紫馬去長安豈謂風塵早挂冠叢桂長謡明月夜¶
據梧清枕白雲寒共思河朔諸賢飲還問平原十日驩¶
我醉欲為歌伏櫪恐令如意碎琅玕¶
　　惲光世過于鱗邢州見懐出示有答¶
使者邢㐮擁傳遲遥從玉樹寄相思省中華月秋誰在¶
曲裏髙山晩自疑豈謂中原仍握手又從吾世見論詩¶
憐君北走幽州道易水浮雲片片垂¶
<pb:KR4e0201_WYG_035-11a>¶
　　秋日過于鱗郡齋分賦十二體得河字¶
飛傳霜横九塞戈為君風雨又滹沱相憐白璧燕關盡¶
未有黄金漢詔過坐客尊醪初北海郡人經術似西河¶
不知清羽頻移調蕭颯城頭落木多¶
　　于鱗邀登郡樓分韻得秋字¶
使君杯酒一登樓倚檻蕭條木葉愁不盡天風吹大陸¶
何來嶽色滿邢州匣中星動雙龍夜柝裏寒生萬馬秋¶
為問郡曹諸記室幾人能並李膺游¶
<pb:KR4e0201_WYG_035-11b>¶
　　其二(得雲字/)¶
迴轉丹梯入斗文岧嶤飛閣頫氤氲尊前樹裊漳河色¶
檻外鵰盤大鹵雲矯首風塵驅混合撫膺天地劃中分¶
狂來被髮歌相和清角人間未可聞¶
　　送盧次楩游建康因謁故濬令陸君陸嘗出次楩¶
　　獄¶
虚左侯生未可呼短裘仍脱酒家胡自矜然諾青雲少¶
不盡衣冠紫氣孤垂老中原迷抱玉故人滄海問銜珠¶
<pb:KR4e0201_WYG_035-12a>¶
石頭髙並燕䑓起詞客何當誦兩都¶
　　月夜發大名謝茂秦顧季狂追㑹衛河舟中作¶
月擁層城萬堞開天垂極浦片帆來如霞獨賞長康語¶
似練還驚謝朓才拂袖中原堪落拓曳裾公等重徘徊¶
亦知為侠輕分手明夜誰同酒一杯¶
　　喜于鱗視關中學因寄二首¶
側目其如鄴下名談經仍貴濟南生天迴太華風前色¶
地坼黄河雨後聲遂有璽書髙北斗欲令詞筆重西京¶
<pb:KR4e0201_WYG_035-12b>¶
毋論王貢彈冠事即使漁樵氣亦平¶
　　其二¶
矯首邢襄秋色迴大河雄劒莽風雷人龍自起中原卧¶
天馬爭從西極來所至儀封應為請重過關尹未須猜¶
搴帷落日僊人掌好寄芙蓉露一杯¶
　　送徐汝思參議之山東¶
散帙明燈至故人焚魚酌醴坐相親未論開府諸侯貴¶
且數游燕萬事新説劒寒星髙北斗褰帷春雪滿東秦¶
<pb:KR4e0201_WYG_035-13a>¶
憐予莫歎薪從積留得朝來爨下身¶
　　通州署中雜興四首¶
潞城髙望白雲翔濁酒殘花興未央總道除書同逐客¶
何妨抱案且為郎鬼神元自饒宣室魑魅那曽止瘴郷¶
散地陸沈無不可于今孤匣捲秋霜¶
　　其二¶
隠隠鳴笳萬木秋聊從騁望一登樓野夫獨坐且青眼¶
何物窮途能白頭睥睨西山寒塞色帆檣北斗挂河流¶
<pb:KR4e0201_WYG_035-13b>¶
誰言尺五瞻天處極目浮雲逈自愁¶
　　其三¶
似聞天地厭縱横幕府秋閒白羽聲一嘯玉關迴萬馬¶
長驅滄海失千鯨清時豈少安危計薄禄誰論去就名¶
好買吴船春水發向來農圃未須輕¶
　　其四¶
疎風故裊挑燈坐落月猶窺擁被吟不謂文章真貴汝¶
自縁容鬢轉關心千秋未肯随揚馬五嶽那能訪向禽¶
<pb:KR4e0201_WYG_035-14a>¶
稍待著書辭禄後細分殘日與叢林¶
　　答兵憲汪丈伯陽(君時以却/敵功不録)¶
春風粉署並含香矯首秦天散渺茫乍有雙魚論故舊¶
始知千騎領東方功成介子恩元薄書就虞卿去不妨¶
我自拂衣秋色裏期君可在五湖傍¶
　　寄子與¶
荒城濁酒駐寒驂霜老楓林萬木酣薄宦詩名空海内¶
故人秋興滿江南書來破塚仍無恙别後單衣轉不堪¶
<pb:KR4e0201_WYG_035-14b>¶
肯道草𤣥偏寂寞㸔君他日勝桓譚¶
　　獨酌¶
孤城轍跡自來稀濁酒青燈暫掩扉敢謂雲霄他日異¶
豈應風雨故人非時名且助潘生拙宦業誰憐邴氏微¶
回首東山俱小草可堪蘿薜問初衣¶
　　夢明卿棄官歸醒而有寄¶
夢爾秋風出豫章還如陶令赴柴桑折腰手板青雲外¶
回首巾車大道傍自是江湖新氣象豈令辭賦獨輝光¶
<pb:KR4e0201_WYG_035-15a>¶
覺來孤枕山城裏愁望吴雲萬里翔¶
　　被青州命後得伯承寄詩率爾有答¶
立馬寒雲擁塞迴蕭條西望一鴻來故人青玉吟為案¶
上國黄金别起䑓海岱長懸開府色風塵倘許佩刀才¶
知君豈少髙陽侣被髮狂歌轉自哀¶
　　送汪丈伯陽兵憲謝病歸¶
幕中談䇿擬穣苴可向明時賦卜居卧病白雲生劒履¶
歸來秋色滿琴書自言司馬游多倦無那原思憊不如¶
<pb:KR4e0201_WYG_035-15b>¶
他日相逢花裏醉知君弟子有籃輿¶
　　其二¶
開府秋霜棨㦸新能令萬馬肅駪駪虎頭班氏非難相¶
龍性嵇生未易馴還向五湖論日月自因千古厭風塵¶
拂衣吾更慚吾語倘許珊瑚並釣綸¶
　　赴青任曉行滄州道中¶
喔喔荒雞啼不休城頭擊鼓導鳴騶自憐岐路幾時盡¶
即厭衣簮何處投舉目風雲還一哂褰帷星斗忽羣流¶
<pb:KR4e0201_WYG_035-16a>¶
何人為致新豐酒賸有詩篇緩客愁¶
　　立春前一日過尹汝漁副使飲¶
東走齊河氷雪開鬰葱佳氣近樓䑓相逢臈向尊前盡¶
敢道春從使者來落日千門過鴈色黄雲一騎按鵰迴¶
知君且住袁絲里陸博酣歌未易才¶
　　丁巳春余以青臬朝衡王賜宴殿中大雪有述¶
使者朝逢玉樹留君王設醴殿東頭鱗鱗積素分鴛甃¶
片片飛花㸃翠裘上客無慚梁苑對何人不羨雪宫游¶
<pb:KR4e0201_WYG_035-16b>¶
酡顔緩傍雕欄出欲唱陽春自寡酧¶
　　發青州兵有感¶
聞道司空初奏凱似傳天子又推輪人間白羽兵符峻¶
海上黄金劒氣新待發臨淄七萬户横行即墨五千人¶
不知誰是封侯骨矯首中原涕淚頻¶
　　真珠泉宴賞¶
嘉泉靈沼向齊稱百道清淙地底騰炯炯驪珠迴夜色¶
盈盈鮫淚奪秋澄初疑碧漢飜金粟忽憶明河冩玉繩¶
<pb:KR4e0201_WYG_035-17a>¶
最是沾恩歌湛露賜來尊酒又如澠¶
　　泉亭春夜汎舟¶
離宫疊島象瀛洲飛葢仍追鄴下游樹裏晴雲迷畫舫¶
城邊春月吐朱樓鯨鬐漸隠千年石龍首新疏九折流¶
莫怪仲宣先辟席諸君賦豈減應劉¶
　　贈殿卿遷徳相¶
麈尾羣賢客薊門還容許掾擅清言如何三輔憑熊軾¶
却向諸侯乞兎園傲吏白雲眠海岱新詩秋色滿中原¶
<pb:KR4e0201_WYG_035-17b>¶
無疑席右頻推簡自是相如賦最尊¶
　　春夜飲李伯華少卿¶
今夕何夕春風前銀燈照醉炯不眠牙籖縱横十萬巻¶
肉譜上下三千年曲中白雪調誰和屏裏青山神與傳¶
為數名園奇木石不知若個譲平泉¶
　　還過李伯華里不及訪¶
駐馬春城落日斜城闉恰近子雲家寜因刺史開三徑¶
敢向中郎乞五車入坐登龍應自許過門題鳳欲誰誇¶
<pb:KR4e0201_WYG_035-18a>¶
何時更接懸河口好借寒波漱齒牙¶
　　張丈久不調戯惱之¶
憐君日日探除目不見長安奈爾何齊客祇知縁木易¶
漢家元自積薪多飛花嵗月淹髙枕濁酒風塵起浩歌¶
問道板輿堪就飬莫将潘賦怨蹉跎¶
　　答黄文選徳兆¶
漢京冠葢自如虹髙枕青山道未窮一吐雄談傾稷下¶
數成新語附齊東科頭偃蹇天風合倚杖蒼茫岱色空¶
<pb:KR4e0201_WYG_035-18b>¶
徃徃中興名士傳知君江夏舊黄童¶
　　其二¶
曽辭藻鑑卧烟霞桃李青春尚自花四海衣冠新啓事¶
百年書巻舊生涯歌風乍許吴人識和雪誰将郢調誇¶
聞道里中多載酒倘容𤣥草付侯芭¶
　　讀大復先生詩因遺其甥袁将軍¶
舍人罷視西京草寂寞空城付野蒿海上虚憐騕䮍骨¶
人間尚有鳳凰毛河盤砥柱千流轉天入中原二曜髙¶
<pb:KR4e0201_WYG_035-19a>¶
聞道将軍成宅相不妨詩巻屬弓櫜¶
　　萊州道中與汝思望海有作¶
攜君躍馬最髙峰海色蒼然盡漢封落日層波明玳瑁¶
青天孤嶼削芙蓉洲邊大核僊人種浦外靈槎使者逢¶
指㸔白雲殊夭矯不知何事但從龍¶
　　送張彰徳入為兵部郎(張嘗為庶/吉士御史)¶
回首埋輪哭漢墀主恩愈重賜環時漳流不入長沙逺¶
宣室何煩賈傅悲中秘舊傳黄石法入朝新拜縉雲司¶
<pb:KR4e0201_WYG_035-19b>¶
留君待對紆三表莫怪單于繫組遲¶
　　喜吳峻伯來視山東學寄¶
清朝詞客白雲司不減風流鄴下時一别瑶琴長自掩¶
經年尺素轉相思除書曉動燕山色握手秋迴太嶽姿¶
為道黃金酬汗血敢将青鏡悔蛾眉¶
　　其二¶
為報故人吳季子璽書何日下山東天門瑶草春相待¶
海上僊槎夜擬同過魯好傳周室禮入齊還問太公風¶
<pb:KR4e0201_WYG_035-20a>¶
欲知郎舍期君意孤劒時時但吐虹¶
　　提兵安東海上大閲二首¶
親提千騎向東方劒客材官盡束装桃葉初銜珠勒馬¶
梨花半吐緑沈槍拍天濤擁軍聲合駕海雲扶陣色揚¶
莫笑書生無燕頷斗來金印出明光¶
　　其二¶
虚聞淮海鬭長鯨十二關河逈不驚鳴柝夜傳千竈火¶
建牙朝列五家兵城邊星斗崢嶸出馬首風雲指顧生¶
<pb:KR4e0201_WYG_035-20b>¶
不似南征諸将帥羽書時共槖縱横¶
　　袁将軍邀飲蓬萊閣和汝思作¶
懸梯閣道倚蓬萊地盡天空鴻鴈迴日似海人珠捧出¶
山疑秦帝䇿驅來千秋未假徐生藥六月長留袁紹杯¶
為問異時陵陸改始知塵世有僊才¶
　　送馬太史封衡藩還朝¶
初見從天六傳臨為開青社剖黄金齊風未敢誇東海¶
漢使能無誦上林把袂千家生岱色談詩孤月破城隂¶
<pb:KR4e0201_WYG_035-21a>¶
故人還有如澠酒翹首雲霄不可尋¶
　　賊退後答黄徳兆先生談兵¶
淮海帆檣破浪舒幾家新月怨離居緑林自是無殊相¶
黄石今逢有秘書屈指風塵榮寵後側身天地戰爭餘¶
知君早晩吟梁甫抱膝誰堪問草廬¶
　　送周郎中守大同¶
誰言春色漢關窮漢使乗春有畫熊為問馮唐淹省署¶
何如魏尚守雲中嚴城月靜千烽出嘯閣風迴萬馬空¶
<pb:KR4e0201_WYG_035-21b>¶
保障自來明主意不須長劒掃崆峒¶
　　送吴博士為齊藩相地還朝¶
十二關河氣鬰芊誰将漢節御風烟自來𤣥鳥能司正¶
况復青烏與秘傳彌海車旂雲夢對如天鐘鼓雪宫懸¶
何當又厭王門醴欲向螭頭報有年¶
　　答張仲舉¶
十年曽識鳳凰毛回首風烟夢寐勞書到關河雙玉案¶
賦成湖海一綈袍握中明月誰相貴曲裏青山且自髙¶
<pb:KR4e0201_WYG_035-22a>¶
聞道漢廷推仲蔚莫令秋思滿蓬蒿¶
　　馬太史負圗過園亭作¶
梁園脩竹賦誰傳總為相如席更前萬里關河秋月共¶
十年湖海嵗星偏吟蟬露葉時孤抱坐鵲風枝忽對懸¶
來徃深杯應莫拒舊游回首各茫然¶
　　博興止宿即景¶
下博城空生晩烟黄茅白葦秋茫然魚鷹獵水貪不定¶
鴈奴踐更窮可憐豈無西郊乾走馬亦有東陂寛放船¶
<pb:KR4e0201_WYG_035-22b>¶
醉人眼鼻捩軒冕耐可杖頭挑百錢¶
　　即事¶
文皇卜鼎古燕中三見明堂象魏崇禳火新開屬玉觀¶
祠釐别起甘泉宫楚江雲擁千章下蜀嶺天排萬樹空¶
未論岧嶤迴北斗即防揺曳動秋風¶
　　其二¶
未央雙闕尚逶迤誰誦班生賦裏辭今日天心懸北極¶
向來民力盡西垂通侯繢幣貧難薦少府黄金横不支¶
<pb:KR4e0201_WYG_035-23a>¶
擬助曼容殊薄禄将從卜式鮮髙貲¶
　　春日閒居雜懐十首¶
據梧空館暫婆娑回首殘花夢寐過末路逃名吾計晩¶
青春逐客故人多詩篇不獨疑冠葢燧色猶聞隠薜蘿¶
去就至今無一可漸令華髮怨蹉跎¶
　　其二¶
十載諸賢侍法垣一麾東海更銜恩亦知丞相多開閣¶
無那書生畏掃門嵗暮風雲偏有態春迴天地竟何言¶
<pb:KR4e0201_WYG_035-23b>¶
饒他坐客輸文舉自揷繁花傍酒尊¶
　　其三¶
開府春來乞五湖璽書舟楫寄深圗誰依日月裁龍衮¶
獨向星霜握虎符軍事祇憑雙鬢識主憂還借一身扶¶
那堪欲下楊彪淚矯首青雲阮籍途¶
　　其四¶
有弟經年客薊城愁㸔棣萼劇縱横艱危漸徃書難盡¶
涕淚仍枯意未平自惜空言終付汝莫令他事亦如兄¶
<pb:KR4e0201_WYG_035-24a>¶
漢家循吏黄金貴牢落儒林誤此生¶
　　其五¶
推案空庭意悄然偶縁行飯向花前雲門午色來髙坐¶
海國春寒攪獨眠千石已慚過邴奉二毛應惜到潘年¶
縱因疎誕妨知己惆悵何人為守𤣥¶
　　其六¶
漢省委蛇白玉琚即㸔髙議主恩虚何人北海憐精衛¶
有客東門類爰居事徃交游工變態時平偶語畏詩書¶
<pb:KR4e0201_WYG_035-24b>¶
亦知身世俱萍梗泛泛江湖恣所如¶
　　其七¶
紫氣函關客過迎誰堪起舞應鷄鳴千年泰華東西色¶
萬里江河日夜聲自是文章生骯髒豈容吾輩聚崢嶸¶
尤憐奉使還徐幹金馬何心老帝京¶
　　其八¶
閩嶠除書問莫悲豫章遷客正相思但令懐璧俱堪罪¶
何用投珠始見疑天外風流名士盡鄴中星散舊游知¶
<pb:KR4e0201_WYG_035-25a>¶
祇縁吾在能株累漁海樵山並所之¶
　　其九¶
故人相慰檄書稀又見徵兵解越圍敢向東方誇賜履¶
可因南國賦無衣家家砧杵鳴春月處處戈船繫夕暉¶
聞道封侯須徤手羽林生長自輕肥¶
　　其十¶
小石疎筠興未闌坐攜詩巻對盤桓折腰吾道差無恙¶
銷骨人言轉自寛張摯敢傳廷尉業阮生寜戀步兵官¶
<pb:KR4e0201_WYG_035-25b>¶
吴門萬頃滄浪在好傍深林選釣竿¶
　¶
　¶
　¶
　¶
　¶
　¶
　弇州四部稿巻三十五¶
