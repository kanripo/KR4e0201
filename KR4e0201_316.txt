# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:35.014031
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷一百四十二
<pb:KR4e0201_WYG_316-1a>¶
欽定四庫全書¶
　弇州續稿巻一百四十二¶
　　　　　　　　　　　　明　王世貞　撰¶
文部¶
　䟽¶
　　為南京五城房差䟽¶
南京兵部職方清吏司案呈奉本部送准都察院咨開¶
題覆南京都察院右都御史海瑞題前事該都察院覆¶
<pb:KR4e0201_WYG_316-1b>¶
議勑下南京兵部將南京都察院奏内刻内夫差備查¶
府部寺六科等大小衙門要見某衙門曾設有直堂直¶
㕔皂𨽻若干名或各官名下各分臺轎帶馬各若干名¶
作何差遣係何錢糧各衙門有無看守宿風係何名役¶
若干名若原無直堂直㕔者應撥火夫看守其街道曾¶
否設有更舖係何役廵更各官私宅應否用火甲守宿¶
其守宿廵風或長差或更畨用其力與徵其銀孰便至¶
於禮部出表拜牌内官監内守備國子監等衙門薅修¶
<pb:KR4e0201_WYG_316-2a>¶
打掃毎年吏兵二部及各衙門常規取用者此時暫時¶
短差將何撥送作何處分除小票濫取己經奉有明㫖¶
裁革者永宜裁革其中尚有開載不明或與在京不同¶
者再行㑹同酌議停當仍行應天府查所屬毎年編擺¶
各衙門應役差役逐一詢訪就衙門大小繁簡通融劑¶
量應减者减應留者留仍將合用之人畫為一定之規¶
分欵開註㑹本具奏請㫖施行然後刻為成書傳示久¶
逺等因覆奉聖㫖是欽此欽遵咨部送司查得南京府¶
<pb:KR4e0201_WYG_316-2b>¶
部院寺六科等大小衙門原設有直堂直㕔銀兩多寡¶
不齊各照額數支給各該衙門聴雇臺轎帶馬跟隨各¶
役僅供日間役使其街道設立更舖係民居照房輪流¶
火甲廵更防守南都地廣民稀各公署私宅坐落曠僻¶
相離民居隔逺火甲勢難相兼廵守是以先年量撥五¶
城地方人夫恊同守門庫子等役廵風守宿俱更畨撥¶
輪朝去暮來聴其力役至於出表拜牌并各衙門薅修¶
打掃俱係五城輪撥地方人夫一時應用悉照書冊及¶
<pb:KR4e0201_WYG_316-3a>¶
行據應天府囘穪所屬編派各衙門應用差役似難裁¶
减等因前來呈乞㑹議案呈到部臣等㑹同南京都察¶
院右副都御史王用汲議照南京各衙門直堂直㕔銀¶
兩皆為雇役以供輿馬之用此項人役及明始集投暝¶
即散原非有干掫之役難以責之宿守至於火甲之設¶
専為防䕶地方廵緝賊盜無容别項差撥南北相應一¶
體但京師民居稠密公署私宅鱗集櫛比舖甲便於看¶
守廵軍易於呵䕶南都地廣民稀公署私居相去窵逺¶
<pb:KR4e0201_WYG_316-3b>¶
衛卒單薄聲援難繼而戸兵刑工等部俱有庫藏獄囚¶
文巻之屬干係匪輕不免兼用五城地方各附近人夫¶
協同看守輪流差撥夜宿支更晨囘營業費既不夥人¶
亦相安但行之既久弊孔日滋而五城兵馬司漸多狥¶
情濫撥所委吏胥又復乗隙科詐積棍便於包攬貧民¶
窘於䌓難原任右都御史海瑞目擊其弊力為裁减刋¶
刻成書上請以為永逺之計而左都御史吳時來等復¶
恐裁减之數尚有遺漏曠蕩之澤或未盡沾再有兹請¶
<pb:KR4e0201_WYG_316-4a>¶
復䝉勑下㑹議臣等謹將奏刻内夫差除革議内條欵¶
先己裁革外其存議内五欵逐一復加酌議如各衙門¶
公署并公務打掃執燈等項暫取用於一時合用人夫¶
相應仍舊者也若五城看監自有弓兵抽分竹木厰亦¶
有軍餘可備看守帝王廟乆己停祭朝天宫習儀報恩¶
寺行香道衆僧房亦可打掃各官私宅守宿更夫五名¶
者减二名三名者减一名以上通計人夫一百三十二¶
名相應减革者也各官遇有陞遷離任看宅人夫即行¶
<pb:KR4e0201_WYG_316-4b>¶
停撥其應天府所屬編派各衙門差役悉從舊議無容¶
裁减今將㑹議過合用夫差逐一開具題請伏乞勑下¶
都察院再加酌議覆請明㫖咨行臣等將後項酌定夫¶
差刋刻成書廣曉居民臣等仍將撥差事宜置立循環¶
格眼文簿印鈐給發五城兵馬司毎日將撥過夫差順¶
序填註毎撥一差給以號票與甲夫執照方許應役朔¶
日將循環文簿送部司稽查吊對號票仍呈報廵城御¶
史一體查考如有冊外妄撥一夫私出小票冒取一物¶
<pb:KR4e0201_WYG_316-5a>¶
者遵照原奉明㫖事理聴本部及都察院并科道官指¶
實㕘奏施行庶事有成規人知遵守少省居民䌓複之役¶
仰誦聖主怙恃之恩無窮矣緣係南京五城房差事理¶
未敢擅便¶
　　議處聴用船隻以供大典䟽¶
南京兵部車駕清吏司案呈奉本部送㩀管理船政主¶
事王永寧揭稱奉本部劄付准兵部咨為欽奉事内開¶
潞王之國合用船五百隻除將到灣馬快北糧等船盡¶
<pb:KR4e0201_WYG_316-5b>¶
行留用又將附近衛分减存糧船衛官座船催拽備用¶
如再不敷又於官民船内雇用外仍差官賫文前來本¶
部添取馬快船三百隻趂河路未凍押赴抵灣備行本¶
職如數修理差官管押赴京又奉劄付准工部咨取夀¶
宫栝子松樹九百一十八株坐派蘇松杭州三府行令¶
各該撫按専委府佐貳官總理採辦完日責差能幹官¶
員押解帶慣熟園丁沿途澆灌合用船隻仍咨本部撥¶
取馬快船装載備行本職預備修造各等因查得本部¶
<pb:KR4e0201_WYG_316-6a>¶
馬快船六百隻專供進貢之用案照嘉靖三十九年親¶
王之國兵部除照例查留在灣各船外添取本部馬快¶
船二百隻猶苦於難支今額外之内既倍於徃日而取¶
用之命又㑹於一時查本部馬快船除先期出差者已¶
二百四十隻未盡抵灣兵部無從查核故添取三百隻¶
今在塢船三百六十隻所餘者止六十隻耳工部支用¶
尚恐不敷而今冬及明年貢船又將何賴事實難處伏¶
乞批司查議等因奉批車駕司議報該本司署郎中事¶
<pb:KR4e0201_WYG_316-6b>¶
主事倪涷看得工部所取栝子松用船原無定數且業¶
巳屬之各該撫按委帶員役押解澆灌是於本地装載¶
啟行矣若又使之迂道南都請換部船不唯稽延躭誤¶
事多推諉恐樹木移徙或有他虞彼此俱為不便似宜¶
移文該省即用原船管押赴北之為妥也兵部取船三¶
百隻巳奉明㫖宜依數修理如期押解以慰皇上篤念¶
親親之仁但奉㫖用船五百隻而本部巳解三百隻所¶
缺者僅二百隻耳兵部又多方設處必能足用其先差¶
<pb:KR4e0201_WYG_316-7a>¶
船二百四十隻諒已陸續抵灣當為剰物似宜移文兵¶
部仍以貢事為重將前船餘剰者作速放囘以備進貢¶
之需其今冬及明年春夏進貢各船如龍袍船一十四¶
隻鰣魚船一十八隻枇杷船二隻楊梅船四隻鮮糟筍¶
船四隻蕅鮮船五隻菜薹船一隻苖薑船六隻芋苗船¶
二隻紫蘇糕船一隻制帛船三隻共計船六十隻此係¶
上用及太廟薦新宜照常期不敢遲悞外若器皿板枋¶
杉楠板木誥命苧布杉條竹器畫匣板枋銅絲網鸂鶒¶
<pb:KR4e0201_WYG_316-7b>¶
木等項此皆可以少遲者如䝉題請將前項錢糧俟船¶
囘之日仍照起數一併解發如遇公侯伯赴京齎捧内¶
使陞遷乗座暫照出差官員應付勘合令於各衙門取¶
討座船或徑由陸路俟船囘之後仍依舊例則貢事無¶
誤而他費亦可省矣萬一不虞之事更出意外則查原¶
减舊船未拆者量行修理俟後用完仍抵正數在今既¶
非額外之費而在後亦無棄置之船其夫役則照例選¶
食糧之人以充甲計各夫之數以貼銀有事則用無事¶
<pb:KR4e0201_WYG_316-8a>¶
則止不必編審以滋擾亦不必另募而難㪚其銀米則¶
查舊例添取三百船約增行糧幾三萬石今升勺不用¶
取之於此尚有餘饒但候船并運於貢事無秋毫之損¶
而增船添甲於運官無秋毫之資且㑹計今昔之數雖¶
尚謂之節省而愛惜錢糧之心則皆謂之糜費凢在庫¶
之積皆朝廷所有臣子惟為皇上守財耳苟錢糧既省¶
而又於國事無誤亦何必於増修也等因到部臣等看¶
得兵部咨内稱潞王之國用船五百隻除將到灣馬快¶
<pb:KR4e0201_WYG_316-8b>¶
北糧等船盡行留用又將附近衛分减存糧船衛官座¶
船催拽及將官民船雇用外仍差官齎文前來本部添¶
取馬快船三百隻當查本部馬快船先期奉差抵灣者¶
巳二百四十隻若加以到灣北糧及附近减存糧船衛¶
官座船又雇用官民船隻於五百之數似已彀足無復¶
需三百之船矣苐親王之國聖朝大典寧備而有餘毋¶
寧緩而不足臣亦將見在聴差船隻星夜催促修完措¶
置夫食計重九前後可以下水抵灣之期必在凍前但¶
<pb:KR4e0201_WYG_316-9a>¶
船數止六百隻今發行者三百留灣者二百四十則見¶
在之船不過六十隻而已而工部咨到又開取夀宫栝¶
子松樹九百餘株坐派蘇松杭三府行令撫按專委府¶
佐貳官總理採辦完日責差能幹官押解仍咨本部撥¶
取馬快船隻装送到灣夫夀宫栝松於事體尤重豈敢¶
遲滯但前上貢之船既留而後之國之船復發一時實¶
難措處况松株園夫既取之三府而不以三府之船徑¶
載使之迂道而來易舟而徃不惟勞費更煩亦恐他虞¶
<pb:KR4e0201_WYG_316-9b>¶
不免又照明年二月以後南京内府監局工部太常寺¶
衙門進貢各船若龍袍係供御之服鰣魚等項係薦新¶
之味制帛係廟祀之需决不敢有誤常期其自今冬起¶
一切器皿竹木銅錫等項似在少緩伏乞𠡠下兵部將¶
潞王之國船隻約彀五百之數己滿或將舊留者放囘¶
或將續發者停止以備明年進貢之用如一時前船未¶
囘聴臣等酌量事體緩急為起數前後不必拘泥毎年¶
月期仍勑下工部將蘇松杭三府栝子松聴彼處撫按¶
<pb:KR4e0201_WYG_316-10a>¶
衙門徑自委官解送庶幾兩便不至躭閣至於將原减¶
未拆舊船量行修理俟後用完仍抵正數一節盖為萬¶
一意外之慮顧在今䖏分業巳無誤且親王之國之典¶
不常有而夀宫之松不常移以皇上之神聖恭儉有不¶
洞念留都根本之計而行撙節愛養之政者乎臣等皆¶
以為仍舊便縁係議䖏聴用船隻以供大典事理未敢¶
擅便¶
　　為議䖏禁役工食䟽¶
<pb:KR4e0201_WYG_316-10b>¶
山東司案呈奉本部司獄司禁子孫守智等呈為前事¶
守智等百名募頂廣徳句容等州縣額編禁子看守獄¶
囚晝夜不休詎意各州縣多拖欠工食銀兩迄今三年¶
屢告牌催輒以停徵抵搪餬口無計衣装盡典懇乞轉¶
借支給以甦蟻命等因奉批該司查議看得禁子之役¶
原係力差後因隔逺不便毎名徵工食銀九兩閏加六¶
錢募役頂當實給工食銀七兩二錢餘銀刑具囚茶油¶
等項公費出其中先該兵部題奉欽依各䖏該解皂𨽻¶
<pb:KR4e0201_WYG_316-11a>¶
銀兩俱限該年正月以裏解部如有起解過限先將賫¶
批人役㕘問仍轉行廵按御史查提躭悞官吏問罪如¶
律抄招繳報今查各州縣解到者巳不免後時而通州¶
崑山常熟嘉定上海武進江隂宜興無錫等縣全欠萬¶
厯十六年帶閏年分并十七年分銀兩和州寧國旌徳¶
當塗興化全椒淳安麻城等縣全欠十七年分銀兩崑¶
山縣仍欠九年分銀一十一兩常熟縣仍全欠十年分¶
併欠十五年分銀一十八兩上海縣仍欠十五年分銀¶
<pb:KR4e0201_WYG_316-11b>¶
九兩通共欠銀六百二十六兩是以諸役屢屢苦告呈¶
部牌催亦經數次隨該崑山等縣囘稱見奉撫按明文¶
停徵夫人情一日不食則饑矧禁卒日事干掫夜嚴鈴¶
柝風雪之夕未嘗休暇以此苦役而責三年枵腹之人¶
情委可憫各該州縣躭悞之罪亦無辭矣但地方灾傷¶
上供諸費猶且議停必欲取辦移文則被災之地一時¶
難措且欲待其解到則啼饑之役坐視奚堪查得萬厯¶
六年間該本部題為遵奉明㫖追沒隠匿財物事追火¶
<pb:KR4e0201_WYG_316-12a>¶
者陳洪借約銀兩并追償變賣房屋什物等項共銀三¶
千七百九十九兩二錢二分先奉聖㫖着南京刑部收¶
貯隨發上元縣庫收外合無照所負之數題借支給候¶
以後豐熟之年立限嚴追解部抵補上不費公儲而下¶
可以濟各役燃眉之急似為便計等因案呈到部該臣¶
等看得禁卒晝夜應役不得畨休今重犯尚有囚糧而¶
典守者衣食不給其哀迫懇告之情夫豈得己但州縣¶
之玩愒固亦有年而目前之㐫荒誠難措辦臣等當查¶
<pb:KR4e0201_WYG_316-12b>¶
得本部各項贓罰連年解濟邉用己盡惟此一項尚可¶
借支合無恭候命下於陳洪名下原貯銀兩内暫借六¶
百二十六兩分散禁子孫守智等支領當差候年嵗稍¶
豐立限催徵前後新舊銀兩補還如各該州縣仍前挨¶
年容本部查㕘及提吏究革臣等未敢擅便為此具本¶
專差典吏李萬臣齎奏請㫖¶
　　為地方䟽¶
廣東清吏司案呈問得犯人羅春招係南京留守前衛¶
<pb:KR4e0201_WYG_316-13a>¶
軍有散拘在官本衛江東馴象門千戸所正千戸陳郜¶
于萬厯十六年十二月二十三日蒙外守備等衙門劄¶
委夜廵向與省發周二隣住春因跟隨陳郜就在伊家¶
住宿萬厯十七年八月初四日午時有問結伊鳯先存¶
今故男伊文漢行至周二門首見佛前供有瓦香爐一¶
箇潜入竊取間當被周二見獲比時春在陳郜門首看¶
見就將伊文漢左右顋頰左血盆左䏩膊左右前肋右¶
臂膊腰眼各打傷左肐肘脊背連兩後肋兩臀各跌傷¶
<pb:KR4e0201_WYG_316-13b>¶
仍用䋲鎻見陳郜比陳郜明知事輕要得邀功生事不¶
合故違酷刑官員不論情罪輕重輒用夾棍等項因而¶
傷人致死者武官革職隨舍餘食糧差操事例又不合¶
責令春同不在官徐倉將伊文漢拶起致將手指拶傷¶
復用夾棍將伊文漢兩脚踝夾起逼令招贓伊文漢供¶
無别贓比陳郜仍令春等向伊文漢兩脚踝夾䖏用榔¶
頭狠打成傷比陳郜見得伊文漢傷重令春呌周二認¶
前香爐比周二不肯出認陳郜又呌春向周二在官雇¶
<pb:KR4e0201_WYG_316-14a>¶
工人周禄說稱只要你替周二見官認前香爐我供你¶
飯食等語至初五日將伊文漢帶稟廵邏劉都督見得¶
事小釋放訖陳郜又不合令春將伊文漢責令問結總¶
甲王虎鎻禁更舖以致伊文漢負痛難忍於本日辰時¶
在舖自縊身死該南城兵馬司俞兵馬掲稟刑科并廵¶
視王御史及外守備等衙門俱批該城相驗傷痕明白¶
具由通詳㕘送到司審各情俱的將春問擬因事威逼¶
人致死律引例充軍王虎杖罪送南京大理寺審允囘¶
<pb:KR4e0201_WYG_316-14b>¶
司於春名下追給埋塟銀兩發遣發落外照出陳郜有¶
罪係軍職另行案呈到部㕘照南京留守前衛江東馴¶
象門千戸所正千戸陳郜叨職干掫恣行兇惡㩀伊文¶
漢偶竊無主瓦爐計贓未直一貫原無重情輒爾非法¶
拷訊逼令招盜雖稱自縊實係刑傷含寃者情有可憐¶
酷刑者罪何所解相應㕘提究如律例縁係軍職未敢¶
擅便為此具本専差典吏蔡芳齎捧謹題請㫖¶
　　乞恩勘辯誣衊仍正罪削斥以明心迹以伸言路¶
<pb:KR4e0201_WYG_316-15a>¶
　　　䟽¶
近覩邸報吏部題覆南京兵科給事中王良心福建道¶
御史王許之論劾臣侈穢曠肆縁由奉聖㫖王某差照¶
舊囘籍聴用欽此臣本天地棄物無韈線之長而負丘¶
山之恧以致言官交章指擿分當屏殛以謝公論聖慈¶
矜憫猶令聴用臣但當席藁自刈飯蔬沒齒豈敢妄逞¶
浮辭上瀆天聴苐竊詳王良心之論臣臣不當齒需次¶
之籍王許之之論臣臣不當復稱人於世使臣尚齒仕¶
<pb:KR4e0201_WYG_316-15b>¶
籍則臣生有餘愧使臣不得稱人則臣死有餘耻據許¶
之謂臣吳姬越女之艶充斥户内崑山弋陽之調錯雜¶
庭中且容一優人宣淫導欲伊族士夫羞之嫁穢於孫¶
副使密掲於胡廵撫寘之法典臣猶欲溺而庇之其汙¶
䙝醜態尚有不忍形之齒頰者此臣所謂不得稱人於¶
世者也臣嚮因年近三十無子先臣存日為置二妾生¶
三子其一病故今之存者僅生子老妾與臣妻而巳㸑¶
嫗樵青俱無可以侍巾櫛者見在可勘也臣守先臣之¶
<pb:KR4e0201_WYG_316-16a>¶
教家僮大小數百指無一薄曉音律及粧飾面首者見¶
在可勘也臣自癸酉塟臣母後既忝仕路不能終廢聲¶
樂而于囘籍鄉閭之㑹不能獨謝優戲前嵗偶於公㑹¶
見一優之長壯者年巳四十餘客指謂臣此孫氏之淫¶
客陸象賢也臣實醜之不許足跡一踐家庭今年四月¶
胡廵撫訪察枷號致死萬口稱快旋聞崑山縣知縣程¶
達亦將孫氏之婦勒令自盡與臣風馬牛不相及今忽¶
謂臣家門之醜嫁穢於孫氏得非為孫氏游說者嫁穢¶
<pb:KR4e0201_WYG_316-16b>¶
於臣耶夫訪察之由與陸象賢孫氏婦之所以死胡廵¶
撫程知縣可問也臣族之忝士大夫者運使三接主事¶
周紹錄事定鼎有無密掲可勘也其他謂臣杯酒艶句¶
結官私之歡而囑托以取盈杯酒徃來之禮誠有之若¶
為人解一事因而得一錢臣所未嘗敢也見在道府州¶
縣有司可問也臣之鄉搢紳以至於閭閻小民可問也¶
又謂臣探要津過官經由蘇杭遶道伏迎投刺請謁甚¶
有陪送半月不返者臣自歸田以來二載有餘止是大¶
<pb:KR4e0201_WYG_316-17a>¶
理寺卿陸光祖約臣出㑹於寶帶橋一飯而返光祖與¶
臣同年世契且以名行相砥礪者也此外自九卿科道¶
吏部但有經蘇杭者毋論不及臣面亦未接臣一刺俱¶
見在可問也又謂臣居藩臬惟厚罰贖以易奇貨結交¶
㳺臣厯青州兵備浙西分守湖廣山西臬長不曾動支¶
贓罰送人何况置買奇貨唯任大名兵備時間沿舊例¶
饋鄉士大夫不過斗酒束素而巳今雖年逺俱有案巻¶
可勘也又謂臣擢廵撫則擾百姓之供應索土司之餽¶
<pb:KR4e0201_WYG_316-17b>¶
遺票支四出致府縣官有大手叚難陪貱之怨緣臣駐¶
劄鄖陽地非孔道日給資之廩銀與百姓毫無干渉其¶
襄南一帶因奉明㫖通行守廵裁節嵗省千計承差小¶
票不曾亂給一紙止是鄉搢紳公禮查照常規動支解¶
剰贓罰然務從簡薄時有小手段之誚未嘗一令有司¶
陪貱撫院底簿可查也臣所屬地方原無土夷止因風¶
聞附近施州衛宣撫招討長官身故累年通不告襲恒¶
稱䕶印土司於撫按衙門訐争嵗無虗月臣竊謂土夷¶
<pb:KR4e0201_WYG_316-18a>¶
不以王命為尊以印信為重將來漸不可長偶因條陳¶
事宜謂土官必須告襲及施州衛不得勒詐該部覆請¶
通行先年給事中楊節以為失策尚不敢以為然今乃¶
謂臣索土司之餽遺將誤以臣為施州衛官矣兵部原¶
巻可查也夫古之人於不亷者諱而曰簠簋不飭於淫¶
亂者諱而曰帷簿不修亦可謂忠厚矣然一被其名則¶
沒世不齒今無故而加臣以貪淫之名又舉一郡七邑¶
之所共穢於孫氏者而穢臣臣不足惜所惜國體耳若¶
<pb:KR4e0201_WYG_316-18b>¶
良心之攻臣其持論甚正其事亦多實苐不如所言之¶
過甚耳臣罪誠有之臣當先臣之遘禍不能以死請最¶
後獲昭雪又不能固其匹夫之守而靦顔復出臣罪一¶
也既出之後亦欲少有所樹見而才劣識闇苟且嵗月¶
虗糜官廪臣罪二也情事既與人異不能攻苦服素以¶
追先哲獨行之風吴俗修口腹臣不能以惡草具奉客¶
而有酒食之累臣罪三也性好泉石治一園而出後為¶
家幹有所增飾而弗能毁雅嗜圖籍因傍置古器先産¶
<pb:KR4e0201_WYG_316-19a>¶
盡挫臣罪四也臣生平不曾延納方士唯翰墨之客恃¶
其舊知引類以來心實苦之而不能拒誠有如良心之¶
所言者臣罪五也臣不能自閟其雕蟲之技有所撰述¶
或以浮譽見忌或以㣲辭取忤心雖悔之業巳無及臣¶
罪六也有此六罪與良心之所論者合而臣尚可以玷¶
需次之籍乎且南中之攻臣者三矣不勝不止而留臣¶
一綫之息以資無盡之口臣固有大耻抑且有大懼為¶
此情實迫切懇乞天恩𠡠下吏部都察院通行各該衙¶
<pb:KR4e0201_WYG_316-19b>¶
門從公覆勘臣言果無一虗然後正臣之罪將臣原官¶
盡行斥削以謝言路臣布衣耒耜老死無憾若臣言有¶
一虗即盤水加劍有古之法典在臣萬死亦無憾不勝¶
懇迫激切之至¶
　　為懇乞天恩辯明考滿事情仍賜罷斥以伸言路¶
　　　䟽¶
本年玖月貳拾肆日接到邸報南京廣西道監察御史¶
黄仁榮奏為大臣故違明例欺冒恩典懇乞斥奪并究¶
<pb:KR4e0201_WYG_316-20a>¶
司臣扶同欺罔以重考覈事内㕘臣濫冒考滿恩典緣¶
由奉聖㫖吏部知道欽此臣奉職無狀名實未孚致來¶
憎口自當杜門藉藁仰候明譴夫復何言第於心跡未¶
明事體未一而以臣之故波及銓部大臣不得不一白¶
之於君父也臣於萬厯四年内以廵撫鄖陽右副都御¶
史轉南京大理寺卿未任該南京給事中楊節論劾臣¶
奉聖㫖王世貞既操守未虧著囘籍聴候别用於萬厯¶
七年内起補應天府尹未任間復該南京給事中王良¶
<pb:KR4e0201_WYG_316-20b>¶
心御史王許之論臣奉聖㫖王世貞著照舊囘籍聴用¶
至萬厯十一年科道等衙門㑹薦起用十三年内起補¶
應天府尹隨陞南京刑部右侍郎臣以夙病不能蒞官¶
蒙恩准在籍調理俱無到任續該撫按衙門屢薦及南¶
京禮部尚書袁洪愈特薦吏部題覆起用至十五年十¶
月推補南京兵部右侍郎次年三月初一日到任管事¶
扣至十七年六月初二日通前右副都御史厯過俸共¶
三十六箇月例應考滿查有吏部見行事例兩京考察¶
<pb:KR4e0201_WYG_316-21a>¶
論劾改調者但以調官之日為始不得一槩通理臣思¶
得兩任所支之俸皆兵部侍郎與廵撫都御史相接中¶
間雖補應天府尹通無到任侍郎為陞任之官所支非¶
調官之俸且先後再起俱由廷薦非闗調除但既查有¶
新例不敢隠蔽前情徑自赴部而三載考績有黜陟幽¶
明之典又不敢不行申請仍前支俸管事以故備由移¶
咨南京兵部轉咨吏部以為進止續准吏部咨稱雖係¶
見行事例又有萬一偶遭詿誤無玷公評自當另議不¶
<pb:KR4e0201_WYG_316-21b>¶
以改調為拘及查本官文章行誼望重士林乆賁丘園¶
再登廊廟正所謂公評無玷不應以改調為拘者也前¶
後所厯過俸月自應通理等因臣方敢於六月初二日¶
詣南京吏部過堂以初四日離任行至淮安地方接得¶
邸報蒙恩陞南京刑部尚書比時既已離舊任於考滿¶
事體不容遽巳即將南京吏部咨結通咨到吏部續准¶
吏部咨題請父母本身及妻誥命縁由奉聖㫖准給與¶
及題請䕃子王士驌備詳節次囘籍縁由謂臣雖經論¶
<pb:KR4e0201_WYG_316-22a>¶
劾然節奉有前項明㫖於行檢無礙奉聖㫖准䕃夫榮¶
先錄後希覬聖主華衮之褒以為終身重此是臣子至¶
情人孰無之臣豈能獨有所異惟是不敢毫髮隠蔽以¶
冒叨非分之恩澤此則臣之束髮自勵而不敢渝者也¶
且臣於將滿之際移咨吏部止具前後出處及所實厯¶
之俸以請耳非敢有所欺罔也及得咨許而後行聞命¶
而始以南京咨結送吏部據以題請其䕃子疏内明開¶
被劾縁由亦未嘗有所欺罔也夫該部具實以聞皇上¶
<pb:KR4e0201_WYG_316-22b>¶
據理以許雖天地髙厚之恩以庸劣具臣當之心有所¶
不安耳法豈有所骫哉臣自鄖鎮以迂直失權臣指再¶
被訾擿閉戸讀書末殺世故者一紀於茲矣未嘗染指¶
倖門希心要地藉使前者苟赴刑曹之命比當再滿恩¶
典久霑何乃舍昔分所應得之官而今遽躐希所不易¶
得之典哉御史黄仁榮獨據以為臣罪極其醜詆至謂¶
臣荒淫縱肆曾經給事中楊節王良心論劾夫劾臣者¶
節良心尚有王許之僅叄人耳先後論薦者無慮數十¶
<pb:KR4e0201_WYG_316-23a>¶
人豈三人之劾者獨當而數十人之薦者皆不當耶豈¶
荒淫縱肆之狀三人與仁榮獨知之而數十人者皆不¶
知耶又以臣氣力足以搖撼該部欲䕃則䕃欲陞則陞¶
且謂侍郎李江六年之滿不陞而臣三年之滿驟陞為¶
駭䕃子之説前已明之不敢復贅彼不知臣之通仕籍¶
已四十三年矣班行之内無有在臣前者若使據三年¶
六年之資而不通計科第之逺近則吏部一守資簿職¶
耳何名為銓衡也臣巖穴久廢之人强起就吏又在逺¶
<pb:KR4e0201_WYG_316-23b>¶
地㪚曹焉能有所搖撼又謂里名勝毋曾子不入盖責¶
臣以大義不當作刑官是也臣父昔年見陷權姦身蹈¶
奇禍臣豈惟不當作刑官亦不當作官矣苐先帝雪臣¶
父之寃復其故秩臣故不敢不出皇上表臣父之功贈¶
尚書賜祭塟隨召臣於草莽之中臣又不敢不出臣所¶
愧者出而碌碌尸位不能報上恩耳况東西南北惟上¶
所命國家法制森嚴非若宋人之可以情請而他改也¶
夫挾言路之勢至欲廢百年之臺規而獨析吏部之條¶
<pb:KR4e0201_WYG_316-24a>¶
必欲改一嵗之磨勘臣以為似失輕重也且仁榮待臣¶
非薄當臣之入考滿使人致書幣於揚州寄名箋索詩¶
為其父母贈比時既不以臣為非一旦決裂若此其意¶
殆更有所為耳臣衰不待年譽不勝毁苟課臣以考功¶
之狀則毫無可稱擿臣以中正之條則動有餘咎縱仁¶
榮不言臣固自知之今大臣之體日削言路之氣日張¶
仁榮之論臣不勝不止臣不去仁榮亦不去皇上固不¶
忍以臺諫之單辭而傷銓部寛平之體亦豈宜以臣之¶
<pb:KR4e0201_WYG_316-24b>¶
一人而沮臺諫伉銳之鋒伏乞先斥臣歸里以謝仁榮¶
仍下吏部都察院將臣所得恩典應存應禠定為畫一¶
臣雖蔬食沒齒了無所憾臣不勝惶悚待罪之至¶
　¶
　¶
　¶
　¶
　弇州續稿巻一百四十二¶
