# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.278862
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷十
<pb:KR4e0201_WYG_010-1a>¶
欽定四庫全書¶
　弇州四部稿巻十¶
　　　　　　　　　　　　明　王世貞　撰¶
詩部¶
　五言古體六十七首¶
　　雜感六章(時以上章國門/外感事而作也)¶
新秋凉氣微大火猶蒸濩不知當庭樹何繇中銷落葺¶
葺梁間壘𤣥鳥翩然作今逝如有乖昔來如有托人情¶
<pb:KR4e0201_WYG_010-1b>¶
亦已長積衰方成薄¶
　　其二¶
冉冉西流日杳杳東逝川棄女守空閨不知時變遷膏¶
沐一朝施含羞不自前雖復囘青盻盛年坐君捐二八¶
方偶進駢齒復齊顔為媚須及早為恩須及好再収當¶
中熱再捐當何道¶
　　其三¶
赤蘎困服箱足下有八埏蒼鶻困縧鏇翮下有九天東¶
<pb:KR4e0201_WYG_010-2a>¶
風吹孟諸短草何芊芊鴐鵞飛我側狡兔出我前㸌如¶
雲間電挽弓不及弦勁翮應脩蹄為君蕩羣鮮人生非¶
遇合安能自稱賢¶
　　其四¶
手攜緑綺琴去上髙山阿落日四無人蕭瑟揚洪波凝¶
神入天倪心指遂相和歸來奏清曲商颷綷纎羅白雲¶
從東來為我不忍過奏者豈不厪聴者已隗俄無情尚¶
有知有知當奈何¶
<pb:KR4e0201_WYG_010-2b>¶
　　其五¶
貧賤誠難處富貴寧易居疇為執兩端令我與願俱藜¶
藿猶未糝列鼎窮珍腴饑者靡不佳飽者不羨餘窈窕¶
南山雲歸乎恣所如¶
　　其六¶
千金買駿馬百金買轡頭百千製狐白十千珊瑚鈎相¶
從諸少年宛洛書行㳺宛洛富名倡挾瑟進清謳但知¶
媚黄金焉知我為疇出當從客懽歸當従婦謀¶
<pb:KR4e0201_WYG_010-3a>¶
　　書感¶
嬋娟無終極燕趙徧蛾眉百卉就春陽芬豔迫㕘差媺¶
人臨流坐顧影中自怡豈以為人妍皓齒發相譏鹵莽¶
乃時情千秋長若斯¶
　　其二¶
白露濕螿聲枯葉悲自和蘭膏凍不發三星漸沈河里¶
中多輕薄昏醉相經過兩意既非當雖歡其奈何亮無¶
同衾願閉户斂雙蛾¶
<pb:KR4e0201_WYG_010-3b>¶
　　雜感¶
朝陽發東隅羣動借其光流影忽西頽萬象亦含章誰¶
云凉熱變遷代固所常爾日平沙堤今來禾黍塲鳥雀¶
戀故枝車馬依他牆要知親者短不及疎者長邈矣任¶
生操咄哉魏其傷誓紉幽蘭珮雅誼疇能量¶
　　其二¶
髫齡操觚翰冠弱庸清朝駑質謝鞭䇿閉户甘閴寥揮¶
汗畏請謁四顧誰親交此時大道邉車馬争流濤舉目¶
<pb:KR4e0201_WYG_010-4a>¶
灼夭華囘盻生秋蒿亮匪萬年身胡忍棄塵囂呼兒理¶
殘編手復量濁醪得意且如此後來惟所遭¶
　　其三¶
為性本薄劣聊樂在詩書稍與古人近頓覺世人疎飽¶
飯藉髙卧忽起臨前除隠隠帶西山歴歴薄吾廬百里¶
距非邇爽氣時吞嘘出門復入門舉足愁塵汚以茲欣¶
散秩牢落揚雄居¶
　　初入理圜土¶
<pb:KR4e0201_WYG_010-4b>¶
日予事鉛槧握志在皇羲泣車豈不深化理一何卑咎¶
繇固賢聖毋乃遜后夔人情如趨濕盛時能豫衰更以¶
秩守寄身為獄吏師悠悠互朝暮戚戚此圜狴¶
　　其二¶
圜狴何崔嵬貫曜麗幽方當晝日返冥踰春草不芳紏¶
紏禦呵怒離離纍訊傷下當邇重泉上永隔天閶誰悉¶
逝矣故更悲來者長¶
　　其三¶
<pb:KR4e0201_WYG_010-5a>¶
庭前有髙樹好鳥相因依固以效和鳴鳴聲一何悲疑¶
歌復疑訴流調更流悽此鳥寧有異聴懐多是非¶
　　我有一壺酒與于鱗賦¶
我有一壺酒與君醉花下東風日夜至羣芳無停吐髙¶
歌蕩浮雲白日光起舞陶然中心悦忽往在千古匪以¶
藉世贏他人安能取¶
　　比曹初考述職有感¶
嵗月不我即禄食三已朞揣分冒兢惕程已慚素尸出¶
<pb:KR4e0201_WYG_010-5b>¶
負友朋屬入慚父兄規殿最他所任得失中自知伊予¶
少淺涉夙好經生期稍見事迺謬漸習心永睽咎繇固¶
聖者其究亦趨時南容復白圭已甚非仲尼滔滔亘天¶
路戚戚將向誰¶
　　偶書¶
閉户延素晷創足避華徑所惟力不任非繇意無競沈¶
淪既已甘芬芳亦焉盛寄責聊簿書娯懐乃篇詠䇿短¶
世何長瞿然恐難竟得酒且復斟吾當醉陶徑¶
<pb:KR4e0201_WYG_010-6a>¶
　　遙望北邙山¶
遙望北邙山塚墓鬱相樛石獸蹲草間妖狐誤來求斧¶
斤焉施伐原窞各趨疇積冺漸成無焉能覩其由生時¶
藉世贏跡往神不留豈若蓬蒿士一語為千秋¶
　　省中視事有感¶
披案適不樂起步臨前庭顧視雲中照翳翳迫西楹過¶
日若傾波誰為念不停霜卉愛青陽鬒絲憂素莖刀筆¶
理何深能令走世名蜀客雖寂寞猶得守𤣥經¶
<pb:KR4e0201_WYG_010-6b>¶
　　睍睆篇¶
　　　睍睆求友也沈子築室有鳴倉庚遂以顔焉王¶
　　　生過而賦之愈益盈耳矣¶
初景革緒寒浮陽依芳樾黄鳥何間闗言兹媚蠶月柔¶
絲驕未調輕簧凍難發聴曲㡬其真條風吹成歇遷喬¶
焉所覬求友翩更切我有盈罇酒偕子候鳴節婉㜻中¶
心契忽往在天末羽翮臨見乖靦焉増煩結¶
　　三良詩¶
<pb:KR4e0201_WYG_010-7a>¶
白日歸苞櫟荒颷助㳺環闐道俱聲咽歎息此三賢臨¶
穴惴惴下彷徨顧平原奄仲即長昏鍼虎亦何怨逝者¶
許一身存者留一言清渭東南外誰不忿王官戎樂既¶
銷亡囘首見雍川扣角與負薪各自愛其全惜哉百夫¶
特粉黛同所天¶
　　蔡文姬歸漢¶
漢相肇休業威攬徧九圍維昔先臣邕䝉志赴屯夷太¶
陽下逥光寒灰亦不遺黃金馳大鹵穹廬出蛾眉朝辭¶
<pb:KR4e0201_WYG_010-7b>¶
單于庭夕宿廣川湄衆鳥媚其巢接翼競言歸羈鵠將¶
雛去傍徨復置之仰悼雙星色俯割所恩私秦闗忽在¶
望禾黍正離離莊馗改故跡人民能不非不敢稱董仇¶
戎首竟為誰韶齒擲邊塞中原渺焉依冉冉崦嵫景條¶
桑沐餘晞荃蕙化蓬茅何能薦庭階寳鑑既已毁拂拭¶
愧光輝寄語閨中質千金當自持¶
　　古意¶
採桑秦家女皎若千金璧君王臨高臺美人奏琴瑟忽¶
<pb:KR4e0201_WYG_010-8a>¶
來闗雎操逺望中心懌遺以雙明珠繡袋文&KR1484;鶒家令¶
君王臣賤妾亦何匿槁壤比雲霄低昂疇能敵但恐失¶
身素玉體何當匹長跪前致辭低眉中含抑本自不為¶
雙悽然如初隻¶
　　謁陵有述¶
天開鴻濛秀萬古抱日月下有諸僊宫神龍蜕其骨靈¶
氣函山澤草木亦精發仰觀太清表隠隠浮員闕九幽¶
導金燈六丁䕶玉篋隧途流松風霓旌晝明滅恐是七¶
<pb:KR4e0201_WYG_010-8b>¶
帝㳺羣真來趨謁小臣雖末賤謬從大夫列尸禄帝所¶
嗔微誠何由達¶
　　其二¶
文皇起北平迅掃天下兵六飛燕然山却剗單于庭千¶
艘凌渤澥象緯偃不驚遂令職方氏王㑹所未名竒琛¶
及恠獸重譯歸我明卜鼎故龍潛其隂鬱佳城愀然邊¶
烽色慷慨有餘情¶
　　其三¶
<pb:KR4e0201_WYG_010-9a>¶
太陵一坏土仰視何嶙峋帝徳浩如天豈以黄屋尊垂¶
衣十八載象彚俱含醇非無隂陽接四候均若春坐論¶
頌賢佛作行歸俊民寧知神龍逝化海邈無津握手三¶
輔臣扼腕竟何伸¶
　　晨入曹中即所見有感¶
東風吹微緑一夜千樹滿黄鳥坐交枝流聲自睍睆側¶
生牆隂栢憔悴一何短豈以真宰私幽獨受時緩¶
　　春旱三章¶
<pb:KR4e0201_WYG_010-9b>¶
皇天無頗澤物運乃自乖柔木戀焦原不肯展青荑赤¶
日從東起亢風復西來雖有膚寸隂臨合倏已離安得¶
起驕龍為我鞭疾雷惻彼丘中叟負耒擬何之¶
　　其二¶
𤣥冬饒竒冽霜霰無停飄墐户歌春徳冀以惠來苗女¶
魃乗䖺䗤末塗竟流焦隂陽無贏勝貴在得所調燮理¶
豈在隅咎釁内慚招亮深為犧念敢以一身要¶
　　其三¶
<pb:KR4e0201_WYG_010-10a>¶
孑孑數餘黎遼遼殊未央銀鏤窮天府技擊殱朱方比¶
井稀宿籍在公乏棲糧使者東西來璽書正相望輪蹄¶
金糾錯鞭笞血縱横側窺驕陽意毋乃帝未詳矯首盻¶
穹蒼沈深竟難量¶
　　感懐¶
今晨東風至吹我顔色佳攬袂不及裳粉澤理光儀新¶
荑承天露朝榮際日暉雅步中宫商顧盼有餘姿臨當¶
中門發欲出故徘徊燕趙三千人一一自蛾眉所願在¶
<pb:KR4e0201_WYG_010-10b>¶
當懐焉顧妍與蚩沈吟臨芳鏡掩約内傷悲¶
　　其二¶
清晨出㳺目顧見南山道挾彈美少年容顔白如縞拉¶
攞枯松樹上有乾鵲噪熻㸌朱丸流宛轉墮荒草企聴¶
猶未畢吉凶不自保七尺長為人焉能制余老¶
　　其三¶
人生垂衰老俶如就途客藥餌相扶持攀車解輗軛不¶
行將難免暫留終何益著書以自寛聊為存者識明晦¶
<pb:KR4e0201_WYG_010-11a>¶
既歧軌焉用留遺跡賢聖知有餘死生無中䇿¶
　　嵗暮作¶
廓落鮮所娯沈憂嵗偕暮連岫無間緑廣庭有儲素日¶
氣慘不舒𤣥隂莽囘互晨風旦夕號岑棘竄狐兔引領¶
俟春陽春陽不我顧爽鳩代已往羲和迫相度盈樽庶¶
可逃整轍將首路¶
　　早起書懐¶
晨雞四鳴號天地猶未白仰見衆星低歴歴如可摘揣¶
<pb:KR4e0201_WYG_010-11b>¶
來浩無端數往已為跡言念乗軺始徂嵗三代易謬以¶
理解資而當髖髀役何悟蠒絲辰膺此保障責桑計非¶
所工商刑焉能擇稍清萑苻澤未愧萊蕪室蒿目中竟¶
乖蓬心逝安息次且類羝藩猶豫托雞肋疇當隣畏途¶
為我一察識¶
　　憤篇¶
牽絲誦經籍弱冠探仕録觸緒多見違夙言將安屬䇿¶
馬涉鯨波操舟令從陸擾擾紅塵間焉為問車轂渭水¶
<pb:KR4e0201_WYG_010-12a>¶
既入涇誰當辨非濁騏驥雖工步難與飛鷹逐神龍固¶
天矯變化求所欲喬松抖唐蒙首尾竟成束將循李陵¶
髪未衛鮑莊足銜憤戒伊人富貴生局促¶
　　題帝王禮僧圗¶
昔有龎眉師九載面石壁置心諸地外人天杳俱寂經¶
猿六時拜談鳥掌中食日出天地開藹然旌旗色襯施¶
填恒河結束儼帝釋雖屈萬乗尊對者了不識一吐無¶
聖言頓掃有為跡歸路甘雨移青林杏花白¶
<pb:KR4e0201_WYG_010-12b>¶
　　轅馬歎¶
轅馬囓枯荄櫪馬囓青草轅馬謂櫪馬我欲之長道勞¶
者常苦饑佚者常苦飽幽州碧眼客鳴鞭如鴟噭銀&KR1058;¶
鑿落蹄生憐為人好¶
　　題素節堂¶
汶嶺垂堅霰淇澳挺修筠詎若君子風奕世鮮淄磷伊¶
昔中興初尚書司國鈞在公慕羔羊操憲抑奔鶉及乎¶
懸車日不復朱其輪微言掲楣端抗志薄商旻翛然湘¶
<pb:KR4e0201_WYG_010-13a>¶
江色寧染京洛塵太僕稱象賢在坰歌未伸三徑循夙¶
資百石非所欣安節承上道素履率初真拂拭登君堂¶
頫仰愧其人孫叔請瘠邱千秋能食貧嗟嗟黍離歎榱¶
棟尚維新¶
　　寄題清嬾窝¶
秉介探夷尚謝囂負嵇癖雖復蜕汙濁安為事雕飾洋¶
洋泌流水結廬依其側飛花聊為逕野草紛如積荆户¶
啟南薰胡牀挂東壁興至時命琴客來或不幘白雲何¶
<pb:KR4e0201_WYG_010-13b>¶
英英卧君庭中栢不隨飄風逝為君助幽色¶
　　除夕¶
江城嵗云暮北風何慘慄稍見亭午過黯然中原日飛¶
鳥時下來人家掃祠畢稚子欣就新華顛念趣失四十¶
行已盡明朝復加一躑躅山澤間無聞亦奚恤¶
　　孫文學丌冊庋¶
㑹稽表神閟宛委徵帝藏詎若登君室步武見前芳邉¶
笥有餘委惠車不盈箱青熒藜牀色旖旎蘭橑香低雲¶
<pb:KR4e0201_WYG_010-14a>¶
潤遺簡隙月窺流緗詠響出疎櫺迴風自琅琅恒聞詩¶
人㫖忮求乃不臧蔬飲枕曲肱其樂自羲皇舉趾觸四¶
周抗心凌八荒¶
　　為顧生題其父太保公臨趙承㫖雙松圖¶
嵗晏鬱秀色雙虬挂晴空下有李元禮謖謖松間風誰¶
將一幀素寫此千尺雄承㫖昔勝流太保時宗工豈必¶
論形似心賞泠然同喬木存故家甘棠比遺蹤新篇並¶
嵳峩流瀋各青葱置子髙堂上白雲或從中¶
<pb:KR4e0201_WYG_010-14b>¶
　　為凌郡丞題柴桑雅致圗¶
陶令彭澤歸秋風何快哉與世既無營返服寧不諧囅¶
然一杯酒時送寒山來至今柴桑地逺髙嚴陵臺矯矯¶
凌大夫清標冠時才半刺日翺翔車馬生紅埃展圗三¶
歎息欲往道疑乖應跡若浮雲丘壑在軒堦請以無累¶
衷契彼千載懐¶
　　將以伏闕北首晨發即事有作¶
維稍候鳴潮伺鑰遵廣陌晨雞再三號使我天地白太¶
<pb:KR4e0201_WYG_010-15a>¶
陽麗層霄萬象欣自獲痛彼泉下臺永閟無生色微抑¶
不見宣苟存終何益席藁一上書引領希詧識蒼麟代¶
司閽精衛聲不隔倘返楊公葬得從原阡側焚山無餘¶
懟誓墓有遺則逺愧宻親來杯酒相慰藉鴻雁冥冥飛¶
焉知非謀食負耒安餘年托心在茲跡¶
　　二月朔渡淮即事¶
江南芳欲齊淮北緑初抽曽是一水隔候至物不週迴¶
風蕩枉渚落日多驚流榜人告宵征剌剌生百愁去棹¶
<pb:KR4e0201_WYG_010-15b>¶
若攀崖來㠶如赴湫大小各有營貴在中所求庶卉趣¶
春陽枯荄亦懐柔茲請苟未諧何以返故疇沒為九原¶
愧存為髙堂憂亦知鬒畏素遘此不能休¶
　　歸懐示舍弟¶
北闕書雖上南山業堪佃吾弟沮溺流耦耕亦何怨軒¶
冕誠可悦焉能舍余賤謬忝七子列居然五君選去去¶
勿復陳深衷晩當見¶
　　旅夢作惡書此自解¶
<pb:KR4e0201_WYG_010-16a>¶
溝壑偶不死來為世人弄太湖七千頃烟霞竟誰共殘¶
月將曙來清鐘應霜動殤子久已覺彭耼猶然夢去去¶
勿復陳吾生有吾重¶
　　謁孟廟敬述¶
嗚呼五畆宫兹實英氣聚長楸徑天風森然虯龍舞豈¶
無梟鴟托噤嗉不能吐翔鸞翼丹桷蟠螭綉文柱中有¶
貴者像嶧碧流眉宇禮猶素王亞秩非客卿伍楊墨既¶
廓如儀秦亦微沮伊昔傳食時天開齊梁主其用不一¶
<pb:KR4e0201_WYG_010-16b>¶
究歸乃成萬古諸傖何為者瑱珠列周廡三復仁義篇¶
悠然配神禹¶
　　題九松巻贈張生¶
洛下九老人採藥徂徠山化為九松樹蕭然壓塵寰蒼¶
髯掀天風赤足踏潺湲顧謂五大夫惜哉多厚顔夫子¶
從之㳺不復歎才艱盤桓峭蒨下箕踞嵳峩間黄鶴呼¶
欲歸白雲時與閑况有千秋苓青爾雙鬢斑勿謂辟穀¶
侯孤風遂難攀¶
<pb:KR4e0201_WYG_010-17a>¶
　　迫檄首路擬再陳情感懐有作¶
山公援侍中實以世交故周子怨都亭知為一官誤余¶
本解宦人巖藪焉能固况茲囘光矚差用洗沈愫栖遲¶
猶二始躑躅當三輔孟門苟已出康莊知前騖欵段終¶
在櫪誰為譏蹇步鉛刀冀一割鋒鍔恐非故巨痛時磔¶
心深憂恒棲嗉露款一申言皇覽不反顧隕涕别親慈¶
含辛首前路嗣章倘見俞改服還韋布¶
　　移文兩臺乞休有述貽示舍弟¶
<pb:KR4e0201_WYG_010-17b>¶
疲馬始戀閑饑馬始戀芻全魏夾澶漳兹實饒逸區上¶
宰匪私人迫若中所圗衆知蛾眉好混沌獨驚呼富貴¶
等逝颷况不與願俱徇知時中奮欲往復次且再疏若¶
沈波單辭倘見俞歐冶辨金材純鉤冀為耝鴻雁東南¶
栖遺音杳以疎因風及斯章茲秉亮不渝¶
　　連得故里書親友逝者五六輩皆齒相亞為之憮¶
　　然有感¶
日子啟北轅宻懿遵江垾念昔火乍流茲今氷未泮如¶
<pb:KR4e0201_WYG_010-18a>¶
何違盻間相攜就塗炭冥攝不待符當暮寧容旦百嵗¶
若須臾况乃未過半雖匪鄴下才能忘子桓歎浮榮誘¶
人老流景疾於竄慨靡黄金術可以凌霄漢竊聆無生¶
言庶㡬叶幽翫¶
　　静坐¶
茲方信閒適吏事随所遣白日偶屬余胡為但令晏漁¶
獵千古間所得亦已鮮空簷滴殘雪寒罏裊餘篆黙坐¶
無所思悠然端倪顯欲窺静者功㣲青冒枯蘚¶
<pb:KR4e0201_WYG_010-18b>¶
　　謁陽明先生天真書院¶
杖䇿尋幽巘叩祠薦清蘋木落羣姿盡爛然見天真輕¶
風飄鬚眉蕭蕭若有神三字抉靈機萬古意忽新六經¶
遂糟粕千聖失經綸媚川在懐中舍檝問鮫人笑彼愚¶
公山老昧襄城津重恐魚目多冥然驕自珍所以老氏¶
歎聖作大道湮下學而上達吾意書諸紳¶
　　芙蓉園為用晦賦¶
桃李媚春陽容澤不終持松栢雖後凋誰為發華姿神¶
<pb:KR4e0201_WYG_010-19a>¶
颷自西來百卉俱變衰感此亭亭質皎然溪之湄緑葉¶
凌勁霜朱華然素漪君子含章媺脩尚不傅時衡廬藩¶
茲植聊用以自怡¶
　　題馬逺十二水¶
上帝兩帶垂長江黄河流崑崙觸天漏下貯海一杯震¶
澤與洞庭匯作東南漚風雲出千變日月浴雙輈泓渟¶
冩秋星蕭瑟競素湫木落清淺出石壓琮琤抽其細沫¶
貫珠巨者膏九州誰能傳此神毋乃宋馬侯解衣盤礴¶
<pb:KR4e0201_WYG_010-19b>¶
初已動馮夷愁天一臆間吐派九筆底收生綃十二幅¶
幅幅窮琱鎪惜昔進御時陡豁神龍眸遂令大同殿濤¶
聲撼牀頭六宫攝其魄所以不欲留楊妹即大家女史¶
司校讎朱填六玉筯墨宛四銀鉤錦縹賜兩府青緗潤¶
千秋晴牕乍開閲如練沾衣褠怳作銀漢翻浸我白玉¶
樓當其鬱怒筆楣表騰蛟虬及乎汩舒徐遙頸延鶩鷗¶
動則開智樂淵然與心謀老思鑑湖曲興盡剡溪舟左¶
壁桑氏經右圖供卧㳺那能學神禹胼胝終荒丘¶
<pb:KR4e0201_WYG_010-20a>¶
　　過修武有歎¶
淮隂下廣武張耳佐其師全趙俱脅息彊燕自風披忽¶
逢隆凖使赤節艴朝煇斥易兩雄帥脱若提嬰兒翦楚¶
朝奏勲夕乃失臨菑所以雲夢逰遂成曲逆竒蒯武豈¶
不藏帶礪乃吾欺純心奉明主加罪寧乏辭九族為君¶
盡千載令人疑¶
　　題逺菉堂¶
我園初離薋君堂仍逺菉豈無女嬃戒惡草非所欲榮¶
<pb:KR4e0201_WYG_010-20b>¶
芝當自秀藝蘭當自馥出為王者瑞䖏為幽人服鋤莠¶
慮傷禾伐莽表嘉木茲意幸偶同相將保空谷¶
　　經彭澤有懐陶公¶
陶公辭彭澤亦復聊其生磬折豈足勞而以事躬耕安¶
能如旅葵百穀産中庭鼎鼎百年内貴在願與并濁醪¶
佐新詩聊以娯性靈偶然獲為人偶獲千載名名者自¶
随之獲者安所營竊窺逸民言令人愧浮榮¶
　　題振衣千仭岡為許給事夀¶
<pb:KR4e0201_WYG_010-21a>¶
我愛許武仲春風隘堯天脱屣岳牧尊挂瓢清潁邉君¶
豈苗裔耶謔浪青瑣賢所遇稍不合葛巾遂翛然甪里¶
復綺村奕煜紫芝鮮峰峰足振衣何必箕山顛名當傲¶
千秋身當傲百年¶
　　題丘户部汝謙吾兼亭¶
傲吏漆園氏大隠東方生心冥故黜跡機悟乃超名彼¶
美司農子夙有天倪盟彳亍握算間跌宕文史聲抱案¶
揖長官了若不相嬰拄笏對西山悠然有餘清識真垢¶
<pb:KR4e0201_WYG_010-21b>¶
不辱貴我物自輕何必規往哲吾以師吾情¶
　　鍾太傅薦季直表真蹟後¶
千古談鍾書宣示乃其最寧知黄初載茲表有真際初¶
英麗朝陽雜羽栖霞汭剛柔自成克疎宻各異趣始展¶
怳若新熟翫轉相媚遂令臨池者往往無宣示得新多¶
忘故我則異於是周鼎均所寳康瓠乃識棄¶
　　過定逺問漆園不得¶
茲地有漆園是否莊生廬遺蹟杳莫存遺言亦成誣北¶
<pb:KR4e0201_WYG_010-22a>¶
風捲地來鵬翼寒不舒豈必真逍遙能無愛槍榆不才¶
懼鳬烹存者乃為樗令我何所據瞿然思遂初¶
　　思歸二篇¶
朝辭孟門險暮即金閶馳天路雖云曠枳棘猶未夷人¶
情好居薄為厚安得諧朗朗日中天浮雲伏崦嵫問齒¶
雖少餘其舌尚未墮自非偏師濟焉能日銜枚進當明¶
所繇退則保無為¶
　　其二¶
<pb:KR4e0201_WYG_010-22b>¶
漢網既彌天萬羽争見張朔風起不周安能逺飛翔鳯¶
皇雖五色在羅焉得祥仰天一雄鳴雝然中宫商豪鷙¶
擊鮮翰觜距血縱横與子既殊徳疇見不相妨雖復化¶
為鳩躭躭未可量竦翼東南飛天池浩茫茫¶
　　題沈啟南畫虞山致道觀昭明手植三檜初名七¶
　　星檜¶
白雲團虞山有七蒼虬舞云當梁初代昭明讀書所雖¶
干乾坤庇實飽氷霜苦其四托狐鴟帝遣六丁取存類¶
<pb:KR4e0201_WYG_010-23a>¶
矍圃三去殺秦封五宋人雅好事往往為之補頡頏若¶
昆季厥始實孫祖隆凖理固當小巫氣終阻昨余㳺真¶
宫脱冠憩其下日落長風來颯然精靈語及乎微月上¶
脩鱗森欲吐沈翁長康流為檜傳世譜不欲令漢傑輕¶
與噲等伍尺楮移秋山真宰在阿堵蓬牕一展看森隂¶
洗煩暑何必稱七星三星亦自古¶
　　今嵗忽已知命仲冬五日為懸弧之旦不勝感愴¶
　　聊叙今昔得六百字¶
<pb:KR4e0201_WYG_010-23b>¶
薄㳺狎流光五袠俄已至今為懸弧旦使我廢朝食竊¶
拊有盡身自抆終天淚罷牙息衆囂閉閣負餘惴離疏¶
非冠日通籍乃韶嵗為郎典方迓業已三上計比舍饒¶
俊民興辭騖遙詣雖匪大國香豈為當門植衆嫮方奏¶
婬如何獨求退棲遲三輔讞屏營東秦寄雈苻既如浣¶
蕭斧永絶試烈炎彌原來玉石同迸碎齟齬緹縈書艱¶
危子堅祀扣閽不覩天灑血空墳地豈無經瀆念處死¶
殊以未流哀悴松栢餘辱蒙蘿薜屯夷理垂極鼎革時¶
<pb:KR4e0201_WYG_010-24a>¶
初際皇矚迴覆盆谷灰起幽吹徊徨深隠惻躑躅窺慈¶
意南舟徧楚越北轅轘晉魏蓬心絶羝觸櫟質慙鼯技¶
疇謂偏竒稟謬中通人嗜三臺敢希歴九列無乃贅牽¶
馬似有曹攻駒豈吾藝是時秋欲暮天子問鄖帥爾以¶
中執法其往司節制尋叨璽書寵仍拜宫壺賜肅肅萃¶
冠簮悠悠度旌斾如何渭橋色已作天涯視嚴霜逐飛¶
盖脩路疲征駟漢水擘峽來嵾峰蹈空置褒斜綰單轂¶
井陘艱列騎偶同王遵叱無取子陽喟片檄寢赤丸尺¶
<pb:KR4e0201_WYG_010-24b>¶
箠走墨吏捃拾虞軍興縱舍伸主惠竊窺寛大朝因驛¶
上封事愚得或有一斯狂豈可二既采葑菲誠復貸尸¶
俎罪雖爾竭涓涘何由報恩施芳已凋蕙蘭辛猶殘薑¶
桂揶揄路鬼譏嬋媛女嬃詈䇿足趣暮闉長鳴頓其轡¶
甘為退飛鷁不作驤首驥松栢偶然喬寧因青陽媚誓¶
墓今已乖入宫頻見忌謬陪七子列恐為顔延棄雖謝¶
三君後未甘李膺易數往已自疑揣來人同愧伊昔虞¶
舜慕五十猶不替惟彼曼容秩六百旋請致而我獨何¶
<pb:KR4e0201_WYG_010-25a>¶
為心跡兩成悖鬢訝蒲栁零身安匏𤓰繫雕蟲業久賤¶
小草名還細服政政欲疲知命命何冀縱識去者非焉¶
覩來者是昔人多無聞今余焉足畏秋葉旦暮零親知¶
同飄墜江水日夜流富貴亦偕逝駐顔問刀圭多難損¶
根器皈誠悟正覺庶矣超人世¶
　　贈王詹事元馭¶
紫宫何崔嵬裊裊干青雲銅龍啟楓閶白虎薦衿紳委¶
蛇談經術天顔再為新日晏始言旋竹素良自欣乃知¶
<pb:KR4e0201_WYG_010-25b>¶
清旃上不廢箕潁真儀羽豈獨嘉漸當寄絲綸大化一¶
以漓魯叟不易醇無為守至正天下自歸仁¶
　　答劉太常子真¶
離離道傍芷随風即芬敷習習谷中蘭引分任榮枯衆¶
姱競承顔静女長獨居臨當趣君召且復立次且顧念¶
幽憂侣攜手命同車膏澤謝當年蛾眉日夜疎髪短不¶
受笄衣短不受裾亮無入宫妬焉能令君愉貴者但不¶
忘賤者亦自舒¶
<pb:KR4e0201_WYG_010-26a>¶
　　寄石大理拱辰¶
昔我逰漳河遘子結歡好穆生攜其醴邃古恣搜討及¶
乎承平日子壯予亦老朔風吹飛藿倏忽辭中道為合¶
長苦晩為别長苦早蒲栁不待冬引分就枯槁寄言和¶
氏璧斯世方共寳為照當有時有光且自葆¶
　¶
　¶
　¶
<pb:KR4e0201_WYG_010-26b>¶
　¶
　¶
　¶
　¶
　¶
　¶
　¶
　弇州四部稿巻十¶
