# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:35.850915
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷一百六十八
<pb:KR4e0201_WYG_342-1a>¶
欽定四庫全書¶
　弇州續稿巻一百六十八¶
　　　　　　　　　　　　明　王世貞　撰¶
文部¶
　畵跋¶
　　蕭翼賺蘭亭圖¶
余嘗聞趙太史用賢有楊儀憲副舊藏蕭翼賺蘭亭圖¶
後為文徴明待詔所書吳説傅朋䟦偶借閲之太史遂¶
<pb:KR4e0201_WYG_342-1b>¶
舉以見贈深愧其意悉輟年來酒鎗茶具之類為報此¶
圖向去已千載雖絹墨就渝而神采猶王毋論老比丘¶
與潦倒書生體態曲盡雖蒼頭小妓捧巻執役無不種¶
種臻妙所見古賢名蹟多矣未有能過此者第傅朋䟦¶
内云翼詣辨才朝暮還徃性意習洽一日因論右軍筆¶
蹟悉以所携御府諸帖示辨才相與反覆折難真贋優¶
劣以激發之辨才乃出右軍蘭亭相示翼既見之即出¶
太宗詔札以字軸寘懐袖間閻立本所圖葢狀此一段¶
<pb:KR4e0201_WYG_342-2a>¶
事書生意氣揚揚有自得之色老僧口呿有失志之態¶
此恐未為實錄攷何延之記乃是見蘭亭巻後辨才不¶
復安梁檻上并翼所携二王諸帖竝借臨寘於几案間¶
後辨才出赴人齋翼遂私至辨才房取得之便赴驛長¶
凌愬報都督齊善行使人召才示詔驚倒欲絶何嘗於¶
初見時即奪取也且老僧跌坐一牀諸執役者浣杯噓¶
咈自若賔主從容寧有爭理口呿不合正為蕭生指擿¶
蘭亭瑕疵不能無甚口耳何傅朋之不審如是其謂出¶
<pb:KR4e0201_WYG_342-2b>¶
閻右相竊又有疑此畵大抵根抵延之記辭當右相時¶
恐未著聞即有之是文皇所諱寧敢著筆又安知不為¶
陳閎周昉也攷宣和畵譜載御府有吳侁畵賺蘭亭圖¶
今本無御題璽記又稱顧德謙在江南時以畵名偽唐¶
李氏云前有愷之後有德謙其最異者蕭翼取蘭亭圖¶
風格特異但流落未見此本豈即德謙筆耶傅朋語多¶
孟浪獨所記收藏承傳甚明在宋世推重己若是今當¶
何如待詔楷法尤精絶便足稱山隂嫡嗣余仍乞待詔¶
<pb:KR4e0201_WYG_342-3a>¶
子休承補書何延之記於後休承年己八十餘雖時時¶
見拙筆未隤家聲楊氏尚有定武一帖審其非恪為去¶
之余自有真定武及禇摹帖柳誠懸書羣賢詩孫綽後¶
序庶㡬蘭亭之事備矣¶
　　夫子杏壇圖後¶
大廷尉陳公玉叔寳藏其父憲使公所貽夫子杏壇圖¶
出入必奉以偕至蜀而教鐸所振與文翁相後先此圖¶
出則石室弟子皆披靡矣今年宦游金陵携以就世貞¶
<pb:KR4e0201_WYG_342-3b>¶
得一恭展吾夫子據磐石坐而鼓琴有穆然深思之度¶
七十二子或環聽或追趨雖各自為態而左凖右規不¶
失誾誾侃侃意其行筆精𦂳設色古雅品在神與妙之¶
間獨程鉅夫䟦謂為吳道𤣥則吾未之敢從道𤣥生平¶
以神氣勝運筆衣縷若菰條所謂呉帶當風者與此絶¶
不類或出陳閎李思訓手聲價何必減道𤣥鉅夫元初¶
為大官嘗亷訪江南者也不當在裴晉公前第晉公遺¶
墨吾故嘗見之元和八年公方自舍人為中丞何暇辦¶
<pb:KR4e0201_WYG_342-4a>¶
此蝇頭楷宣和御押繇來在書畵贉首今書之䟦尾與¶
印文皆譌玉叔苟能割愛去之余當用海岳菴例改題¶
曰唐名人畵杏壇圖元程鉅夫䟦玉叔許之否¶
　　晉公子重耳出亡圖¶
少保銅梁張公卒而其子錦衣君某某輩來請志銘所¶
贄玉帶重錦悉歸之獨收此一巻乃晉公子重耳出亡¶
圖據䟦或以為李伯時則駁之者以行筆粗細不類或¶
以為趙子昻則有思陵小璽在二者俱所未論獨徐察¶
<pb:KR4e0201_WYG_342-4b>¶
其筆力精𦂳遒密不事鉛華而自具一種生氣乃至馳¶
騁追逐轉盼耳語之狀無有絲髪遺恨當是北宋以前¶
第一手余所蓄古人物畵多矣獨閻立本蕭翼賺蘭亭¶
周昉聽阮與此三絶可寳也所惜者此圖當有二十餘¶
幀今存者十幀耳而三皆不可考其可考者僅重耳之¶
出蒲僖負羈之私謁與齊桓公具賔主而多從馬齊女¶
與舅犯謀醉公子寘之車而出之秦宗女之來納者五¶
人既渡河舅犯辭而投璧於河介子推中流舷立而笑¶
<pb:KR4e0201_WYG_342-5a>¶
之及以車旂冕服返晉而已諸圖故當大有致惜乎其¶
不為完璧也雖然比之吉光片羽不為奢哉公子之事¶
偉矣返晉之後其納王破楚召狩盟國錫命之事尤偉¶
恨不更作一圖如周家王㑹以明得志而獨紀此𤨏尾¶
流離之狀葢其所謂不得志乃所以為得志張本也¶
　　宋徽宗雪江歸棹圖¶
宣和主人花鳥鴈行黄易不以山水人物名世而此圖¶
遂超丹青蹊徑直闖右丞堂奥下亦不讓郭河中宋復¶
<pb:KR4e0201_WYG_342-5b>¶
古其同雲逺水下上一色小艇戴白出沒於淡煙平靄¶
間若輕鷗數㸃水窮驟得積玉之島古樹槎蘗皆少室¶
三花快哉觀也度宸游之跡不能過黄河艮嶽一舍許¶
何所得此景豈秘閣萬軸一展玩間即曉本來面目耶¶
後有蔡楚公元長䟦雖㳫拖不成文而行筆極楚楚與¶
余所藏題聽阮圖同結搆一時君臣於翰墨中作俊事¶
乃爾令人思藝祖韓王椎朴狀¶
　　又¶
<pb:KR4e0201_WYG_342-6a>¶
據蔡楚公題有四圖此當是最後景耳題之十又六年¶
而帝以雪時避狄幸江南雖黄麾紫仗斐亹於璚浪瑶¶
島中而白羽旁午更有羡於一披簔之漁翁而不可得¶
又二年而北竄五國大雪沒駞足縮身穹廬與飱氊子¶
卿伍吾嘗記其渡黄河一小詞有云孟婆孟婆你做箇¶
方便吹箇船兒倒轉於戲風景殺且盡矣視雪江歸棹¶
中王子猷何啻天壤題畢不覺三歎¶
　　宋名人山水人物畵册¶
<pb:KR4e0201_WYG_342-6b>¶
雜宋名人山水人物畵一册有曰趙大年雲山者峰勢¶
出沒罨靄中草樹暎帶下為清流白石不減南宫父子¶
有曰李唐春江不老者古松據大石欲攫峽口崩流匯¶
為怒濤陵㟁直上百歩未己於諸畵中最為師子吼有¶
曰劉松年溪隱者山田者翠屏削立雲表孤莊枕清漣¶
平疇交遠風各極其致曰馬遠觀梅者老挺踈枝秀出¶
物表對題御書一絶句沓拖不成語復不成字休承定¶
以為宋高宗筆余謂高宗必不落夾乃爾當是光寧所¶
<pb:KR4e0201_WYG_342-7a>¶
題也遠又有曰松下揮翰者一老人據案絶似猶龍公¶
但不知定否五千言耳覺天骨與天機並秀遠又曰觀¶
瀑者不敢當棲賢三峽或於天竺六橋間雨後得此㣲¶
尚有曰夏珪遠浦歸帆者三樹掩暎斐亹天際一帆斷¶
岫明滅自足好致有曰趙千里水閣納凉者當是狀其¶
邸中景耳六月閲此薫風自來饒令人忘暑有曰金谷¶
園者寫五十里錦障宛然在目以無名欵屈署此殆不¶
減陳閎李思訓有曰柳洲者以二月間輞川小沜西湖¶
<pb:KR4e0201_WYG_342-7b>¶
麯塵拂拂恨少青帘㸃綴曰高閣觀潮者則錢塘一曲¶
耳都不見伍大夫拍堤勢有曰寒山拾得者偃蹇自恣¶
可掬想為世尊作貴輔疲津梁不得不托魚服以逃有¶
曰閻次平小景者嵐頂&KR0766;&KR0766;當作叔明鼻祖其它緑樹¶
豐縟甚近自然有曰次平松溪别業者尤精勁可愛乃¶
知唐伯虎周臣於此取之不盡有曰李嵩内苑圖者或¶
光堯德壽宫冷泉小景耶若以擬宣和延福諸位則大¶
寂寥有曰松下鼓琴者大具悠然自得意内不見署名¶
<pb:KR4e0201_WYG_342-8a>¶
而人物冠服都雅恐是馬和之有曰松間醉卧者忽忽¶
幕天席地時其阮嗣宗耶劉伯倫耶不知有吾身此樂¶
最為甚令人作糟丘侯想有曰雪閣者險而瘠絶惟小¶
具暖㡌足曲肱耳便不煩洛陽令剥啄有曰霞嶺扁舟¶
者宛然孤鶩齊飛境漁舟欵乃入高柳夕陽中老子於¶
此興復不淺有曰風雨泊舟者雖&KR0034;晦霡霂而不作陽¶
侯怒舷底足濁醪便不妨倚枕聽敲篷滴瀝有曰採蓮¶
圖者殆若耶溪蓮女耶獨不能貌笑隔荷花共人語耳¶
<pb:KR4e0201_WYG_342-8b>¶
有曰栁隂放棹者意甚佳而小恨剥落有曰劉阮天台¶
者大類前金谷而自然勝之天台石梁今漸坦陁可涉¶
而求欲界仙都一尺地不得矣劉阮事當不誣其謂半¶
歳而當人間數世不敢以為然也有曰高閣燕息者麗¶
敞靜好而不作五侯炎色其晉公午橋白傅履道甲乙¶
耶署名不能雅或休承别有據聊因之右為幀凡二十¶
有七其可考者僅八人趙大年名令穰宋宗室也官(闕/)¶
州觀察使千里名伯駒南渡後宗室也至浙東兵馬鈐¶
<pb:KR4e0201_WYG_342-9a>¶
轄李唐河陽三城人有名徽宗朝閻次平待詔仲子有¶
名孝宗朝李嵩夏珪劉松年俱錢塘人馬遠河中人俱¶
有名光寧朝後先祗候翰林賜金紫是八人者雖不敢¶
望李成范寛北苑西臺之盛而跌宕殘山剰水間亦無¶
有與之執鞭弭而周旋者後二幀則空繡其一是滕王¶
閣景右嚮而虛其左填以王子安詩序其可辨字百之¶
一二其一亦當是閣景左嚮而虛其右所繡字尤細若¶
蚊睫令少年離朱於晴窓下辨之不能得十餘字以攷¶
<pb:KR4e0201_WYG_342-9b>¶
韓退之所為記復不合竟不知其何文也畵品精工之¶
極與書俱不可望蹊徑况敢雌黄雖然昔人稱薛夜來¶
為針神而唐季女仙有盧眉娘者於一尺生絹繡法華¶
經七巻今此三寸絹僅得七百字唐文似亦不足多詫¶
也列子謂宋人刻沐猴棘端紀昌以燕角之弓搠蓬之¶
箭射虱貫心而懸不絶噫吾向者以為寓言耳世固不¶
乏此手與此眼哉¶
　　宋人雜花鳥册¶
<pb:KR4e0201_WYG_342-10a>¶
右宋人雜花鳥一册凡二十八幀為竹鶴一為松鹿一¶
為梅月雙雉一為桃花遊蜂一為梅竹幽鳥三為梅竹¶
雙鳥一為雙榴幽鳥一為白頭冬青一為梅花小鳥一¶
為杏花白練一為碧桃瓦雀一為枇杷青鳥一為翠禽¶
香柑一為白榴小鳥一為鶺鴒之在雪樹者一枯柳者¶
一雪灘者一為蘆渚九鷺者一為來禽黄頷者一為蒼¶
鵝之在梅花下而理羽者一浴者一為鵪鶉者二為魚¶
虎之立蓮房者一立枯荷者一為遊蜂墨蕙者一其渲¶
<pb:KR4e0201_WYG_342-10b>¶
染生色窮態極變與真宰爭勝毫楮間徃徃能奪之惜¶
廢題欵不顯畵人名而所可辨者僅趙昌馬遠呉伯毛¶
和呉珪及宗室彛齋孟堅而己昌品在神妙間遠次之¶
子固亦有士風不俗其它於畵史不甚琅琅而致佳乃¶
爾藉令李後主宣和帝用宋明圍碁例作大中正而徐¶
熈黄筌邊鸞易元吉佐進退丹鉛間不知其妙又當何¶
如也耶然余此本是汰數十本中得者當為眼底第一¶
　　宋畵香山九老圖¶
<pb:KR4e0201_WYG_342-11a>¶
家弟自秦中歸手一巻相示云得之朱大叅孟震者攷¶
之似是香山九老圖多正統以後不知名人䟦僅有咸¶
淳時一僧復誤裝於後而雪齋老人者至目為趙大年¶
筆大年長山水小景汀洲蘆鴈不言作人物及界畫樓¶
臺也畵史稱劉松年有九老圖此豈其筆耶樂天自歸¶
洛六十八而得風疾乞骸以刑部尚書致仕至七十而¶
愈乃㑹故懐州司馬胡杲年八十九衛尉卿吉旼年八¶
十六右龍武軍長史鄭據年八十四益州長史劉真年¶
<pb:KR4e0201_WYG_342-11b>¶
八十二前侍御史内供奉盧真年七十八前永州刺史¶
張渾亦年七十而秘書監狄兼謩河南尹盧貞以未七¶
十雖與㑹而不及列合之得九人飲於履道里之居第¶
皆有歌詩紀之而樂天自叙其事所謂洛社耆英㑹也¶
一曰香山九老者樂天時時遊香山之龍門寺故名而¶
是圖所謂有亭有船有叟白鬚飄然若依稀乎履道里¶
者然攷池上篇水五之一竹九之一島樹間之而今水¶
與樹勝而竹太不勝又無中高橋石罇紅蓮折腰菱華¶
<pb:KR4e0201_WYG_342-12a>¶
亭鶴紅綃紫綃蠻腰素口之屬而分配琴奕書畵以綴¶
其寂寞不知松年旁礴時當爾耶第其絹素之精與位¶
置結搆之匀整往往有宣政間應制風範吾生平雅慕¶
樂天自納節來頗治弇山園以希十五年後耆英之盛¶
而今復厭且棄之矣兹與吾弟約異時肖吾貌必不為¶
樂天如不為僧贊寧者當為百三十六歳之李元爽哉¶
　　題惠崇江南春意¶
惠崇詩僧也畵品不能當荆闗半而今所覩平湖小嶼¶
<pb:KR4e0201_WYG_342-12b>¶
汀花水禽漁舟茅舍便娟映帶種種天趣故非南渡後¶
人所及者老米謂五季以來畵江南景稍清遠者輙為¶
王摩詰而實非使不作惠崇題識將無以為摩詰耶此¶
巻自楊先生應寧而歸之陳從訓從訓亦京口人也春¶
時喚小刀焦山北固間出圖而歌張志和桃花流水按¶
之當與江山俱響應矣¶
　　醉道士圖¶
此圖文休承司諭鍳定以為李檢法公麟所作叙其家¶
<pb:KR4e0201_WYG_342-13a>¶
世收藏甚詳且謂張僧繇曽作醉僧圖傳於世懷素有¶
詩云人人送酒不曽沽終日松間繫一壺草聖欲成狂¶
便發真堪畵入醉僧圖道士毎以此嘲僧羣僧於是聚¶
鏹數十萬求閻立本作醉道士圖並傳於代於是范長¶
壽亦為之而公麟繼焉攷郭若虛圖畵見聞志及坡公¶
所臨懷素絶句信然然求其所謂為公麟不可得也後¶
閲坡公外集嘗題一圖云僕素不喜酒觀正父醉道士¶
圖甚畏執杯持耳翁也章子厚題其後云僕觀醉道士¶
<pb:KR4e0201_WYG_342-13b>¶
圖展巻末諸君題名至子瞻所題發噱絶倒坡公再題¶
云熈寧元年十二月二十九日再過長安㑹正父於毋¶
清臣家再觀醉道士圖見子厚所題知其為予噱也持¶
耳翁余固畏之若子厚乃求其持而不可得者他日再¶
見復當一噱子厚復題云酒中固多味恨知之者寡耳¶
若持耳翁已大苛矣子瞻性好山水尚不肯渡仙游潭¶
况於此而知味乎宜其畏也按仙游潭事别見一小説¶
所謂𢬵命能殺人者二公一好酒一不能飲而又俱工¶
<pb:KR4e0201_WYG_342-14a>¶
謔故爾然譬之兩訟師子厚尤嚚也此圖所載道士(闕/)¶
者二十矣從而醉者十有七為醉之事稱之曲盡潦倒¶
落魄情狀而獨少執杯持耳翁亦大缺典余故補二公¶
相謔語記之以為壺史一段佳話也¶
　　李龍眠理帛圖¶
此圖精工古雅之極據馮海粟倪雲林定以為理帛圖¶
然縫紉亦有之又定以為李龍眠即周昉不是過也海¶
粟歌爽朗有竒致結法踈野正是真跡雲林與鄧文肅¶
<pb:KR4e0201_WYG_342-14b>¶
皆負墨池聲孔炎其善寳之¶
　　李伯時姑射仙圖¶
列子稱藐姑射之山有神人焉肌膚若氷雪綽約如處¶
子然不言其乗龍御氣而此李伯時所貌與遜功帝所¶
題謂為姑射仙像攷宣和畵譜亦有之當不誤也後有¶
紹興圖記及賜朱勝非四字當是以故相領宫觀侍講¶
席沾此葛楚輔䟦筆意殊遒美第稱紹熈二年尚書左¶
僕射按公以四年始自元樞稱右丞相而此云左僕射¶
<pb:KR4e0201_WYG_342-15a>¶
僕射之不為僕射者十六年矣楊亷夫陳道復後先鑒¶
定以為真跡二公之筆或老而勁或放而雅更的然可¶
寳也桑慎等三䟦亦佳故為題其後¶
　　題劉松年大厯十才子圖¶
潘子過余示此巻乃劉松年繪大厯十才子其樹石琴¶
阮茶竈之類皆精密得五季隨意而人物尤妍雅有韻¶
與此君所圖西園雅集頗埒毋論真跡臨本翩翩伯時¶
子昻季孟間矣十才子為錢左司劉隨州郎員外獨孤¶
<pb:KR4e0201_WYG_342-15b>¶
常州盧郎中孫舍人崔集賢之屬其詩名膾炙人口不¶
已而流溢丹青致足羡也雖然名者造物所忌詩以陶¶
寫性靈抒紀志事而已要不必有此名即無論鄴中淪¶
謝而是十才子無一登三事者豈所遘人人綘灌耶追¶
昔撫今不覺&KR0719;然因而墨池一泓生小鱗甲也題後行¶
自悔矣¶
　　趙千里畵大禹治水圖¶
秋日馬用昭叅軍出趙千里寫大禹治水圖見示命題¶
<pb:KR4e0201_WYG_342-16a>¶
百榖畵家董狐以為得周文矩筆非千里所能辦而吾¶
弟敬美自陜歸嘗縱觀砥柱辨其治龍門三峽時事余¶
不善鑒畵又不獲觀砥柱之勝唯有歎賞驚絶而已吾¶
家夷甫論人物以經阿平品目則不復措意今有兩阿¶
平在予復何言¶
　　又¶
䟦後復從馬君索閲一過其人物古雅之甚真有非趙¶
千里所能辦者千里秀麗而小綿弱去此尚在尋丈外¶
<pb:KR4e0201_WYG_342-16b>¶
此北宋以前人作但不必周文矩耳¶
　　廬陵五公像¶
沈純甫藏廬陵五君子像出示余俾題尾歐陽少師以¶
文冠宋氏而周丞相楊秘監亦窺藩焉其博識則皆出¶
藍矣承相雖不甚矯矯然天下信其為長者秘監難進¶
易退超然不滓於韓史之手人尤高之楊通判之死難¶
胡侍郎之抗疏遂皦然與日月爭光所謂一擲得盧者¶
廬陵山邑獲有之為千古文獻嚆矢盛哉純甫彈事不¶
<pb:KR4e0201_WYG_342-17a>¶
減胡公而一時遘禍尤烈其文辭已駸駸在丞相秘監¶
前異時勿令歐陽獨步可也秘監之子東山先生代著¶
亷勁聲而文信公收宋三百年正氣恨不覩其像為此¶
巻小闕䧟䟦尾劉須溪真逸民不俗也¶
　　張端衡山水¶
此二畵以少陵二語為題系各兩韻不能佳書亦沓拖¶
平平耳後有一詩云端衡寫作無聲詩留與拙堂伴幽¶
獨書體出眉山而不能去俗欵曰次仲印識又曰司馬¶
<pb:KR4e0201_WYG_342-17b>¶
當是温國孫或司馬才仲弟也攷畵史端衡張姓京口¶
人舉進士調句容尉以丹青名此圖穠淡斐亹中有遒¶
勁飛逸氣風樹澗溜絶得郭河陽筆雲嶺墨韻間似僧¶
巨然今人見懵董山便歸之襄陽父子以故有題作米¶
元暉馬端衡者乃至以為司馬君實及老章此尤癡人¶
前説夢大可笑也且書法似出一手而强作三四體蹊¶
逕宛然欽之宜急去此蛇足僅留次仲一䟦縱不能超¶
宋復古燕穆之亦豈出南渡殘山剰水下哉¶
<pb:KR4e0201_WYG_342-18a>¶
　　古十八學士圖¶
彭茂才出示此圖其人物器飾臺榭工緻古雅之甚是¶
五代北宋人筆無疑文待詔徵仲䟦其後云損益周文¶
矩文㑹圖而加精者也或云是十八學士圖曽見仇英¶
臨本不舛然以余所摹兵科藏本勘之亦不甚合第圖¶
止十六人而前有毁損小幀許故當是十八人也内貴¶
人幘皆長耳直領衫腰束帶或繫絲帛或有方團而垂¶
撻尾賤者幘皆短耳盤領衫窄帶似飾銅鐡攷之晉唐¶
<pb:KR4e0201_WYG_342-18b>¶
二史輿臺奴𨽻皆束銅鐡帶第云幘裹進賢冠則長耳¶
惠文冠則短耳初不以貴賤分此却不可曉樂有笙笛¶
箏瑟阮之屬中一歌者凡六人皆地坐据斑文褥一人¶
僂立持樂句所謂部頭也此最近古或人云徵仲䟦是¶
其伯子壽承筆然翩翩有父風彭子要余題尾因畧記¶
之以表一代之制且為異時玉堂高㑹張本云¶
　　再題十八學士巻¶
毎閲巻中蘇世長状䫉為之絶倒因記其在隋二事其¶
<pb:KR4e0201_WYG_342-19a>¶
一大業中為都水使者煬帝嘗謂之曰卿面何類病驢¶
世長再拜嗚呼以手據地蹙項敗面作病驢狀羣臣掩¶
口而笑帝大悦賜帛百尺其一在陜里邑犯法不能禁¶
乃引咎自撻於㕓伍伯疾其詭鞭之流血不勝痛呼謈¶
而走因戲書巻後再閲之寧不再為絶倒也史稱其有¶
機辨嗜酒簡率無威儀葢宛然矣第其仕唐能直諌又¶
有子良嗣為通明相神堯數賞其直而數調誚之當亦¶
以此¶
<pb:KR4e0201_WYG_342-19b>¶
　　摹古畵後¶
右集古畵摹四本合一巻其一為顧凱之女史箴内當¶
熊一叚顧本乃是五代人摹筆余嘗于丁卯秋都門外¶
蕭寺中見之獨愛所畵當熊事元帝貌竒偉有帝王度¶
額上壯髪如昭儀傳語熊勢直上可畏偼伃挺往而意¶
舒徐兩宫監交㦸熊宛然若生後聞在嘉興項元汴所¶
未及摹先乞陳方伯子兼略節本傳數語以俟今年秋¶
始得請於元汴之兄少參子信足其事其二為閻立本¶
<pb:KR4e0201_WYG_342-20a>¶
蕭翼賺蘭亭圖是唐人絶高手周昉李昭道之流然非¶
立本也畵潦倒書生及老僧張口爭辨從者揚湯止沸¶
狀皆妙絶千古後呉説傳朋記此圖流傳乃文待詔所¶
書者咄咄逼黄庭余既已獲之趙太史不忍數展亦摹¶
之而乞休承臨待詔書休承長於待詔書時五歳宛爾¶
箕裘也其三周昉擘阮圖真跡得之陸司空與繩其畫¶
擘者聽者雖耳指間皆有生趣丹青之能事極矣本挂¶
幅今摹作行巻後有宣和題押蔡元長詩今俱乞公瑕¶
<pb:KR4e0201_WYG_342-20b>¶
書之其四王摩詰奕碁圖有宣和題識而不甚真似是¶
畫院筆然亦工緻此巻舊藏陸太宰全卿轉入崑山顧¶
氏後復為袁繩之憲副所得余别見摩詰所為序及與¶
其弟縉裴廸三詩意甚愛之因從繩之借摹而乞俞仲¶
蔚小楷題敘詩於後葢明日而仲蔚病且死矣葢絕筆¶
也摹出仇實夫之子以故大都得十之八九譬之禊帖¶
不減歐禇臨跡也余每見畫苑諸家盛推唐以前畫多¶
神妙品不敢盡信今觀此摹本毋論仇實夫即使趙呉¶
<pb:KR4e0201_WYG_342-21a>¶
興畢力為之亦不敢望其藩籬何况下者葢精工古雅¶
之跡可尋而生峭流動之氣難學故也近代呉子輩才¶
得元人一二筆輙目中無北宋以前故為拈出之¶
　　豳風圖畫¶
此巻為豳風圖五幀林子煥作子煥於書畫史俱不載¶
而畫筆頗遒𦂳可鴈行馬和之小篆系詩尤淳雅可重¶
解大紳每章以行草釋而後䟦之神采奕奕動人大紳¶
所謂吏部侍郎許公者攷其時則吾郡叔雝先生也叔¶
<pb:KR4e0201_WYG_342-21b>¶
雝名思温佐長陵以靖難顯名取大官而能寳此其亦¶
思王業艱難之所自乎今以語介胄紈袴之士知者鮮¶
矣¶
　　清明上河圖别本¶
張擇端清明上河圖有真贗本余俱獲寓目真本人物¶
舟車橋道宫室皆細於髪而絶老勁有力初落墨相家¶
尋籍入天府為穆廟所愛飾以丹青贗本乃呉人黄彪¶
造或云得擇端藁本加刪潤然與真本殊不相類而亦¶
<pb:KR4e0201_WYG_342-22a>¶
自工緻可念所乏腕指間力耳今在家弟所此巻以為¶
擇端藁本似未見擇端本者其所云於禁煙光景亦不¶
似第筆勢遒逸驚人雖小麄率要非近代人所能辦葢¶
與擇端同時畫院祗候各圖汴河之勝而有甲乙者也¶
吾鄉好事人遂定為真藁本而謁彭孔嘉小楷李文正¶
公記文徵仲蘇書呉文定公䟦其張著楊凖二䟦則壽¶
承休承以小行代之豈惟出藍而最後王禄之陸子傅¶
題字尤精楚陸於逗漏處毫髪貶駁殆盡然不能斷其¶
<pb:KR4e0201_WYG_342-22b>¶
非擇端筆也使畫家有黄長睿那得爾¶
　　又¶
按擇端在宣政間不甚著陶九疇纂圖繪寶鑑搜括殆¶
盡而亦不載其人昔人謂遜功帝以丹青自負諸祗候¶
有所畫皆取上㫖裁定畫成進御或少増損上時時草¶
創下諸祗候補景設色皆稱御筆以故不得自顯見然¶
是時馬賁周曽郭思郭信之流亦不至泯泯如擇端也¶
而清明上河一圖歴四百年而大顯至勞權相出死搆¶
<pb:KR4e0201_WYG_342-23a>¶
再損千金之直而後得嘻亦已甚矣擇端他畫余見之¶
殊不稱聊附筆於此¶
　　梁楷叅禪圖¶
圖中毖芻為宰官説法大有態第未見的然為梁楷筆¶
攷灤城公集亦不見此三偈而結法秀逸瀟洒(闕/)同叔¶
欹傾沓拖體全不類偈辭讀之便堪拍碎金面碁盤是¶
徑山石頭本色亦非此公所辦也縫篆乃柯奎章家物¶
印文眉山蘇氏云云恐蘇後人收藏私識耳伯起多米¶
<pb:KR4e0201_WYG_342-23b>¶
顛伎倆强標之曰梁楷畫同叔書欲博余新集兩部而¶
休承復依違其間但令佳足矣何必真同叔梁楷哉¶
　　題馬遠山月彈琴圖¶
馬河中畫筆意殊楚楚秀骨天發不墮蹊逕所小恨者¶
若孫䖍禮之於書耳此圖一道人焚香鼓琴於山月清¶
泉間尤自超絶孔炎王孫走使二千里索余題鑒余方¶
清齋謝客拈筆為作數語試於夾池讀之此琴或能與¶
衆山皆響也¶
<pb:KR4e0201_WYG_342-24a>¶
　　閲古堂石刻馬¶
閲古堂馬石刻不言是何人筆長僅尺咫而為馬四十¶
餘其驕嘶逸馳雄爭野適之狀種種神絕當是長康道¶
碩筆非曹韓而下所能辦也堂在韓平原南園平原藏¶
書畫傾天府刻此於石葢亦寶愛之極後為勝國諸名¶
士凡十九人歌詩各極馳騁而不能得少陵丹青引一¶
句令人慨然興才難之歎¶
　　蘓黄小像¶
<pb:KR4e0201_WYG_342-24b>¶
舊傳蘇長公為五祖戒後身黄豫章為涪州學佛女子¶
後身及讀其詩覺長公瑰麗而稍沓拖類呉興富兒郎¶
豫章矯勁麄澁不耐軟欵絶無支公顧婦姿態今觀二¶
遺像而得其臞然嫣然者乃信所傳之非妄也孔炎以¶
為何如¶
　　二趙書畫歸去來辭¶
余生平好靖節之為人而不能忍饑又不任負耒中間¶
强顏一出葢望而愧之獨於其文章雖愧之而不能釋¶
<pb:KR4e0201_WYG_342-25a>¶
手今年春得此巻於㓜于以為二趙名筆謂千里畫子¶
昻書也畫中草樹俱秀發而人物尤精雅有生趣當是¶
北宋筆何止千里若子昻則紛披縱放老手出入北海¶
不復尋山隂門逕矣署尾稱延祐七年八月書於杭州¶
鹽橋寓舍考之傳公以六年自學士承㫖予告還還三¶
年而卒其時葢六十七亦可以書此辭惜小晩耳題筆¶
重為撫然¶
　　又¶
<pb:KR4e0201_WYG_342-25b>¶
家有陶靖節歸去來辭趙千里畫子昻書以為三絶故¶
將軍曽子澄走二千里來訪我海上慷慨語合適槖恥¶
無以佐行色因輟贈之且以銀裝呉鉤侑焉子澄百戰¶
取將印一失口而見敓歸畊汝陽山中蘧蒢之舍蟹螺¶
之畆與柴桑無異其濁酒清歌放浪自快亦不減靖節¶
翁第人謂呉鉤侑歸去來巻非分將無冐老子韓非同¶
傳譏乎是不然靖節咏荆卿亦豈嘿嘿遂忘世者有如¶
子澄提此鉤斷北單于首博斗大通侯印乗四望車却¶
<pb:KR4e0201_WYG_342-26a>¶
以歸去來巻手持擲還王大夫亦豈不快事哉丈夫為¶
龍為蠖何所不可因書此以俟¶
　　趙松雪畫山水¶
趙承㫖書畫垂三百年賞鑒家愈寶購之以其能集大¶
成也此圖布景設色極精密而時時有象外意不作殘¶
山剰水一筆當於輞川營丘間求之評者稍有墨渝之¶
惜是不見邢娙何敝衣曵帚裴令君麄服亂頭態耳何¶
足寘眥喙其後¶
<pb:KR4e0201_WYG_342-26b>¶
　　趙吳興畫兩馬¶
吳興畫兩馬其前馬從容細歩與前人顧盻呼侣之意¶
後人攀鞍欲上不得後馬搐尾頓蹄欲馳而後隱忍態¶
描寫殆盡偶一開巻宛然若生故不必以龍䰇鳯臆嘶¶
風逐電為快也¶
　　題黄大癡畫¶
大癡老人黄子乆作此圖菴靄戍削各極其致而秀潤¶
蒼古之氣自出塵表葢自荆闗中來而㣲采馬夏者也¶
<pb:KR4e0201_WYG_342-27a>¶
余故游錢塘桐廬諸山大都類是披巻怳如見故人便¶
欲卜一㕓其間而不可得故於詩三致意焉詩韻本鐵¶
篴道人楊亷夫欲以竒勝故取險諢而遂無一語合作¶
歩之者王逢姚公綬輩皆名手亦為韻所牽塞白而已¶
余能笑之而復歩之將使後人復笑後人也第亷夫名¶
壓勝國東南半壁天書法亦自老勁一時耳鑒之士至¶
忌大癡而爭趨鐵篴余謂顧子其姑無論鐵篴而寳大¶
癡可也顧子字汝善故相文康公諸孫以文學世其家¶
<pb:KR4e0201_WYG_342-27b>¶
　　錢舜舉畫陶徵君歸去來辭後¶
呉興錢選舜舉畫陶元亮歸去來辭獨多余所見凡數¶
本而此巻最古雅翩翩有龍眠松雪遺意第少却僮僕¶
歡迎稚子候門三徑就荒松菊猶存一叚柴桑景當是¶
兵燹時不免破鏡耳宋南宫仲温以章法書此辭遒密¶
勁媚却堪作三絶也錢太宰溥謝少宗伯宇馬太常紹¶
榮竭蹷而趨仲温尚不至邯鄲歩馬初冐周姓後始復¶
故余病痁初起值小凉䟦此忽憶南史載元亮與彭城¶
<pb:KR4e0201_WYG_342-28a>¶
劉遺民雁門周續之同隱匡廬傍時謂之潯陽三隱元¶
亮任真樂天㝠跡隱顯故當推為龍首遺民跡挂塵外¶
而栖心淨土猶涉趣舍聊屈稱腹續之金華之學著聲¶
九重竟接萬乗雖不膺蟬冕而移止鍾山以殁猶恐不¶
稱尾耳今世三尺兒知有元亮而無能舉遺民續之者¶
故附志於此¶
　　題古畫王昭君圖¶
余覩王昭君出塞圖後先凡三本頗具漢家威儀而呼¶
<pb:KR4e0201_WYG_342-28b>¶
韓邪來迓則極騎吹駝毼氊車弓槊之盛賓主初覿懽¶
情與肅容兩稱而此圖則僅導者數胡騎亦有漢兒一¶
以琵琶後隨一槖駝載服裝而已雖復低眉掩抑作怯¶
寒狀而&KR0591;御皆寛然暇逸意是出塞以後事䟦尾當有¶
題識今失之不辨何人與何代然其用筆殊精密而畨¶
馬猶有䟤䟦驕嘶之致宛然胡瓌張戡家風似非南渡¶
以後供奉手所辦也昭君以良家子困掖庭不勝牢慅¶
憤鬱慨然請逺適又用其俗配呼韓邪子生二女此與¶
<pb:KR4e0201_WYG_342-29a>¶
張元呉昊何異而書生弄筆往往深憐而重與之獨渠¶
宗介夫得其情與事曰漢恩自淺胡自深人生樂在相¶
知心雖然坐此二語令人勘破其方寸不待許馮瀛王¶
而後惡其不純也則可笑已¶
　　題王叔明湖山清曉圖¶
叔明成文敏宅相故於丹青獨妙冠一時余所見多矣¶
其向背出没皴㸃分理小不無䖍禮之恨獨此巻最為¶
超絶曉色初動湖翠山紫直撲人眼睫間其樹皆作白¶
<pb:KR4e0201_WYG_342-29b>¶
蓮社中法尤見古雅非近峰數拳斷以為摩詰不亦公¶
麐矣嘆賞之不足故歌之而仍題其後¶
　　水亭圖¶
此水亭圖乃永嘉王朋梅為吾呉朱澤民寫者攷圖繪¶
寶鑑王振鵬字朋梅得幸元仁宗賜號孤雲處士舊呉¶
志澤民以文學為趙承㫖薦授國史編修遷鎮東儒學¶
提舉再起浙省叅謀攝守長興以終按朋梅於字義無¶
取恐亦别號而孤雲則仁宗所特賜也䟦語俱稱征東¶
<pb:KR4e0201_WYG_342-30a>¶
提舉元故無此官鎮東或路名然亦不可攷矣朱之後¶
若憲副公尚書公能大其宗世世奕葉無事喬木而為¶
之子孫者再失再復愈寶而愛之求諸名公詩什以侈¶
大其事宋時郡有秘校者其樂圃之勝聞東南然冄易¶
代而不可究跡至讀元少保盧賓客諸咏而若新即畫¶
力亦僅五百年耳所托以不朽者文也朂之哉¶
　　梅竹雙清巻¶
梅獨為百花魁而竹能離卉木而别自成高品者以其¶
<pb:KR4e0201_WYG_342-30b>¶
精得天地間一種清真氣故也竹自文湖州蘇端明後¶
有梅道人呉仲圭以至近代王孟端而梅則楊補之外¶
獨推山農王元章然呉子輩謂其命㫖涉淺為境易窮¶
而往往下其品㡬於無處生活今年六月信陽王太史¶
祖嫡以元章梅仲圭竹合一巻寄余開巻時令人鼻端¶
拂拂有玉清蓬萊想遂乞休承諸君為詩歌美之而余¶
繼焉或謂戴凱之范致能所撰二譜至數百千種且以¶
大庾萬樹渭濱千畆而此寥寥一枝胡取也是不然正¶
<pb:KR4e0201_WYG_342-31a>¶
復以簡貴勝耳巻首為沈民則學士題元章仲圭各有¶
詩弁尾而梅前有一歌亦自麄豪周疑舫伯器䟦第賞¶
其語不能辨其人攷印章有所謂㑹稽外史似楊維禎¶
而詞氣亦類之第不聞其别號竹齋闕疑可也巻後收¶
藏有東呉文學世家印豈故為呉中物太史偶得之耶¶
似有不偶者故附記於後¶
　　美人調鸚圖¶
此圖不知誰作有坦坦者題作梅邊美人圖又有題為¶
<pb:KR4e0201_WYG_342-31b>¶
杏花者最後陸子淵詹事鑒定為周昉美人調鸚圖葢¶
畫中紅杏一樹枝上一鸚鵡美人倚磐石挼小花引之¶
當以子淵題為正坦坦不知何許人有玉堂學士章記¶
洪武中劉三吾學士别號坦坦翁當即此公而九十翁¶
沈夢麟元官入國朝不仕而三典鄉試其他若顧博士¶
曹子文輩皆國初名士也劉學士詞翰俱已耄不辨其¶
為杏花固當畫筆是五季宋初之絶精工者雖靡周昉¶
題識斷非後人所能辦也¶
<pb:KR4e0201_WYG_342-32a>¶
　　趙承㫖畫陶靖節事¶
趙承㫖好圖陶靖節高逸事及歸去來辭余先所覩凡¶
十本皆不能如此圖之妙其工力與李伯時抗衡而曲¶
盡瀟灑夷穆之度令人宛然有北窻羲皇上人想所貌¶
王檀二江州龎叅軍皆極意模寫唯貌顏始安延之作¶
豐肥而髯為不得沐猴態疑承㫖未見世説一叚語耳¶
標署書亦甚𦂳密是中年筆故聖教十七北海僅十三¶
管將軍藏之家二百年矣一日於海&KR0275;震撼戈甲戞札¶
<pb:KR4e0201_WYG_342-32b>¶
中袖以示余相為歎賞者久之因語將軍一飯斗米秤¶
肉挂五兩乗長風破萬里浪安用此物為將軍笑曰不¶
然尉遲鄂公一部清商送老韓蘄王䇿蹇衛西湖六橋¶
何必減柴桑風致審爾題尾者當亦不甚愧承㫖¶
　　沈公濟畫¶
吾郡沈啓南以丹青妙天下而賞鑒家如王百谷輩謂¶
不如啓南之父公濟獨推以為神品吾生平所見啓南¶
盡大小餘三百品公濟僅二巻耳此其一也遒勁縟密¶
<pb:KR4e0201_WYG_342-33a>¶
遠近斐亹使人應接不暇賴有印識可辨不則以為王¶
叔明戴文進矣世眼迷離知有啓南不知有公濟而好¶
竒如百谷遂至伸公濟而抑啓南皆不得為確論¶
　　題沈石田畫册後¶
沈啓南先生此八幀掩暎綿羃遂為吾呉地傳神或猶¶
以書法疑之葢少來精謹尚守渠家民則法未及作雙¶
井老態故也¶
　　錢舜舉畫李白觀瀑圖¶
<pb:KR4e0201_WYG_342-33b>¶
右錢選舜舉寫李青蓮觀開先瀑布圖毋論此君神采¶
欲飛動即一騎一從亦見生色唯兩瀑不甚雄之直下¶
三千尺勢當由小窘邊幅耳圖後綴舜舉一詩不免蛇¶
足又有劉文成宋文憲胡文穆三詩皆名手而首則解¶
大紳印記及小楷五字絶佳當時劉宋題後歸大紳而¶
文穆始題之耳後為上海朱太學邦憲家物邦憲余故¶
人也白晳美姿容酒態絶出青蓮上詩亦鴈行殁可二¶
十年矣嗣子上林家教舉以遺余噫在人間世作太白¶
<pb:KR4e0201_WYG_342-34a>¶
觀在上林所作邦憲觀亦可也余何所與為成二歌題¶
後還之上林聊寓雪鴻之跡而已¶
　　孔炎所藏古牛車圖¶
秦漢之世鬬國騖於騎戰故七萃之馬不給而天子或¶
乗牛車其後更以為美而加飾之至王君夫苟道將之¶
所尚極矣第使羣豪衣火浣御油碧而角偏轅之技於¶
邙洛大道間猶足以暢此車所載輜重耳而諸老㹀疲¶
頓吁喘之狀有何可賞而勞厲歸真輩極意描寫之吾¶
<pb:KR4e0201_WYG_342-34b>¶
弟張助甫李本寧又競作才語于後其可笑也已¶
　¶
　¶
　¶
　¶
　¶
　¶
　弇州續稿巻一百六十八¶
