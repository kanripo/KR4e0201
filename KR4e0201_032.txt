# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.693398
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷三十二
<pb:KR4e0201_WYG_032-1a>¶
欽定四庫全書¶
　弇州四部稿巻三十二¶
　　　　　　　　　　　　明　王世貞　撰¶
詩部¶
　五言排律五十九首¶
　　送姜僉憲始分省江西¶
萬庾敖倉粟千帆下瀨兵伊誰任保障南北一書生命¶
豈馮唐晩恩元介子輕拮据雙鬢在留滯寸心明金紫¶
<pb:KR4e0201_WYG_032-1b>¶
當年物丹青異日名除書厯下里襆被斗邉城家接三¶
江近人如九派清還逢獄中劒拂拭請長纓¶
　　新樂端惠王輓詩一首¶
帝紀年元狩先王建社初地分齊渤海親比漢朱虚壁¶
有先賢籍門多處士車蛟龍一夕變雞犬亦無餘明月¶
空丹輦流雲自綺疏猶聞劉向在能讀枕中書¶
　　聞島冦警有感因呈兵憲王使君¶
烽火年年是乾坤處處殘倉皇趨白羽澒洞及黄冠忽¶
<pb:KR4e0201_WYG_032-2a>¶
改汾陽色知登漢将壇天横須慮(海舟也見/越絶書)合月上庵¶
廬(軍營也見/揚雄賦)寒劒客雄爭奮兵符靜不讙揮鞭畫吴海¶
飛捷動長安名已丹青刻嚢毋赤白㸔漁樵吾計晩戈¶
甲此身難籌䇿須時定農耕稍自寛好将鐃吹曲來奏¶
栢臺端¶
　　寄張見父¶
萬事俱不作終年恒論詩伯氏既以屈汝詩欲何為清¶
淮破白後上蔡飛蒼時兄酬復弟勸吹塤還和箎片語¶
<pb:KR4e0201_WYG_032-2b>¶
不孤賞焉用他人知¶
　　其二¶
吴下忝兩陸汝南推二陳毋論青雲器各致白雪身五¶
馬驅騀駊雙鴻散逡巡晉楚齊秦匹東西南北人何當¶
一杯酒相嚮和陽春¶
　　過子與二十韵¶
汝官今復罷吾晩欲㸔誰一棹滄江色孤城落木時應¶
門懽競發倒屣喚猶遲青眼窮交甚蒼頭夙嗜知岕茶¶
<pb:KR4e0201_WYG_032-3a>¶
雲入筥渚稻雪分匙軟剥迎霜栗纎供裛露葵鹿寒紅¶
玉肪魴鱠白銀絲畫燭雙頻換清尊百不辭坐移難辨¶
客談勝各相師逺漏寒聲短疎櫺曙影窺凌兢追徃事¶
飛動及新詩天欲人才盡身仍我輩私總無慚鳳徳應¶
不悔蛾眉野服安羣態時名舍衆疑酒徒殊未少醉尉¶
爾何為(有盛丞者/欲相要)老厭乾坤束歸憑日月欺浮雲輕劒¶
玦返路有塤箎好展求羊徑重為嵇吕期此生唯鬭健¶
得句莫傷離長揖苕溪畔茫茫信所之¶
<pb:KR4e0201_WYG_032-3b>¶
　　哭徐汝思憲副十韻¶
平原公子道氷雪見追尋(己未之變/别君徳州)我自愁梁獄君能¶
操越吟古今成握手天地各抽簮急難朋情露艱虞物¶
態侵一官身併擲萬巻恨俱沈病但憐埋玉窮誰問鑠¶
金芰荷辭世早蘿薜畏人深風鬰銅川色雲横石室隂¶
烟波遲執紼山水悵知音未有延陵劒空餘國士心¶
　　書懐¶
欲詢歸後况髙枕即生涯懶入時情甚衰從物態加浮¶
<pb:KR4e0201_WYG_032-4a>¶
蹤付蕉鹿宿痾笑弓蛇酒漸輸中戸詩仍諱大家寛心¶
籬外鷃寄恨井中蛙星斗終何預江湖敢自誇畏稱徵¶
士栁羞種故侯𤓰不齒交游盡何顔嵗月賖榮名真嚼¶
蠟眷屬似摶沙唯有空王觀能消夢裏花¶
　　賦得雙紗屏十韻¶
雲母翳槐席火齊列延清詎若兹屏麗湛湛復盈盈織¶
從鮫手細畫出虎頭精含霧花如笑棲烟鳥欲驚蠅令¶
仲謀誤牛作武秋鳴玉魄壺堪濯氷神鏡轉明窺粧却¶
<pb:KR4e0201_WYG_032-4b>¶
月豔障舞避風輕清芬晝不隔澄暉夕未傾星流帝女¶
製池奪影娥名自有淮王賦春光甲漢京¶
　　王明佐北歸頗責買山之資因述長句二十四韻¶
　　凡二百四十言¶
王生裂繻後西行入咸陽使氣平津邸縱横劇孟場一¶
朝頓錯莫萬事皆摧藏下客彈蒯鋏羣臣和栢梁方朔¶
饑欲死次公醒而狂頗自誇鸚鵡徒能惜鷫鸘時時傍¶
黄射卒卒付陽昌因爾動秋興翻然歸故郷蓽門棲倦¶
<pb:KR4e0201_WYG_032-5a>¶
雀蓬室掩寒螀長統無樂志安仁有悼亡虚開蒋詡徑¶
誰拜龎公牀牀&KR0008;寒自老徑跡雨仍荒羞澁嚢中玉牢¶
騷鏡裏霜筆花還夢奪詞草欲愁忘項領早暮變襟裾¶
嵗月長何人借顔色何地著文章昔忝秋卿署論交燕¶
市傍眼底互青白舌在各雌黄兩奇不相下衆咻安得¶
詳微官成棄置歸色鬭凄凉自乏監河粟難容剡下装¶
余誠愧公業爾誤許君房鮒轍沾雖易蝸涎割更妨感¶
恩與知已天地漸茫茫¶
<pb:KR4e0201_WYG_032-5b>¶
　　送張幼于扶侍還越舅家因檀施諸寺¶
寜親為令子似舅即賢甥我有王維句重貽張仲行玉¶
㸔家宅相花作板輿程峰色兩髙紫松隂九里清忘憂¶
行際草惜别夢中荆鈿寳施貧域箆金引化城莫深慈¶
母慮斟酌錦嚢輕¶
　　贈崑山何丞之靖江國官¶
一尊從父老握手吴江湄舊讀何侯傳能貽宦後思莫¶
尋陶令興便托去來辭客席今虚左王門儘自冝賦髙¶
<pb:KR4e0201_WYG_032-6a>¶
梁苑雪花滿鬰林枝卧㸔馳驅者應言漢使卑¶
　　奉送子敬宗兄之建寜司理因簡明卿邵武¶
大令吾宗彦風流今在君八蠶清轉勵五馬重仍分瘴¶
色憑驄破郷書與鴈聞名題峴山月詩憶幔亭雲獄吏¶
愁丹筆門人惜練裙如逢郢中客何以結殷勤¶
　　夜宿天池雨歸作¶
石榻夢能淺偶然甘雨零亂烟縈處合幽梵坐來停薜¶
挂疑相媚松眠乍欲醒遥淙鬭飛白斷壁吐空青澗發¶
<pb:KR4e0201_WYG_032-6b>¶
琴中水池添鏡裏星破萍龜浴甲綴草鶴梳翎步步堪¶
迴屐時時忽建瓴肯分香積飯十日代翻經¶
　　月夜天池上方作¶
天池此夜月迴彩映諸天忽自牟尼捧如從象罔懸千¶
林青瑣碎一澗碧潺湲峰奪五湖色城嘘萬井烟靜聞¶
僧偈惋深現佛燈圎玉借蓮花頂金添貝葉編獨棲成¶
水觀小坐息塵縁何處生公石殘更又管絃¶
　　卧病掩關即事有感示友人¶
<pb:KR4e0201_WYG_032-7a>¶
三旬不冠櫛始可稱閒居衰至頗知疾懶來兼廢書悠¶
然紫薇靜時見白雲舒稚子爭為傲窮交也自疎卿應¶
用卿法吾亦愛吾廬雞黍從耕有鶯花逐夢除子桑今¶
自得泄柳古何如莫作時名擬身拚齒頬餘¶
　　答贈戚都督二十韻¶
十年纒殺氣閩海欲沈淪自展風雲略因窺天地仁一¶
飡思報主百戰肯謀身寳劒酬心熱錢刀結侠貧擣批¶
期盡敵跳蕩不無神纊挟單言轉醪投萬念均昆陽愁¶
<pb:KR4e0201_WYG_032-7b>¶
虎豹充國譲麒麟夢協非熊乆恩㸔錫馬頻重茅頒節¶
鉞雙綬綰金銀日月寛南顧星河捧北辰耳聞鈴閣暇¶
手冩道經新餘力開文苑孤懐寄酒人忽來鴻鴈色乍¶
與薜蘿春縞紵郷仍貴瓊瑶報未真病餘疑管鮑意外¶
得雷陳己鎩摶猋翼誰沾涸轍鱗千秋空在掌五嶽自¶
為隣筐篚慚宗測壺歌憶祭遵幾時青雀舫相對白綸¶
巾頗詫為漁舊桃花好問津¶
　　久病作¶
<pb:KR4e0201_WYG_032-8a>¶
一卧三鑚火扶攜厭此身驗來方漸少㸃罷藥堪貧萬¶
事須歸病千秋肯傍人傲春僵後木愁影釣餘鱗緑醑¶
判教負黄花也自顰乆甘吾道左翻得物情真書癖仍¶
𤣥晏詩名豈照隣亦知多掩鏡攬罷易沾巾¶
　　傅司理母守節¶
握手無存没遺孤自始終此生唯泣鵠不死為丸熊玉¶
貌先年毁氷心後日融天留素機月人誦栢舟風太史¶
詩垂采僊郎籍已通事歸彤管上名在紫泥中雋箸時¶
<pb:KR4e0201_WYG_032-8b>¶
堪進潘輿樂未窮請㸔臣向傳能復幾人同¶
　　焦山作¶
勝地幽能闢奇探倦轉豪一丸分鐵甕雙柱是金鰲潮¶
壓樓䑓小雲含薜茘髙中峰帶海色半壁漱春濤僧飯¶
齋時得郷愁醉裏抛欲尋焦處士今古只蓬蒿¶
　　其二¶
青山望不斷一一鳳凰飛駕海雙輪古襟天匹練肥魚¶
因聴梵出鶴為瘞銘歸客坐苔能席僧房薜自衣爭潮¶
<pb:KR4e0201_WYG_032-9a>¶
漁鼓亂離岸寺鐘微餘興還能賈長歌送落暉¶
　　題琉璃河新橋¶
御水瀛州北新橋大鹵中橋横三輔壮水壓九河雄的¶
厯瓊瑶砌蜿蜒霧雨籠神人為驅石車馬若排空洞偃¶
初虧月楣飛欲霽虹梵天從幻降𤣥圃或潜通鯨躍昆¶
池雨烏驚銀浦風霜蹄催鑿落霞舫破沖瀜真作布金¶
地如窺獻寳宫今來題柱客應小乗輿功¶
　　贈疊石戈生¶
<pb:KR4e0201_WYG_032-9b>¶
君家何處住家住虎丘東茘薜門初闢芙蓉服自工移¶
山一拳小鞭石五湖空陵陸須㬰事烟霞指顧中我仍¶
輸老圃而豈後愚公欲覓支機供銀河倘許通¶
　　故關¶
四塞河山險中通一線行雄關蔽全趙叠嶂拱神京尺¶
地分寒暑中天各晦明秋英開繡壁夕照吐金城屋似¶
浮空置田疑傍漢耕雲根穿作竇石髓借為粳樹雜旌¶
旗擁峯陪劒㦸迎符從㐮子計陣擬率然名廣武堪稱¶
<pb:KR4e0201_WYG_032-10a>¶
客成安未曉兵古來興廢事太半誤儒生¶
　　贈魏生十四韻吾邇來未嘗作此許人語也其毋¶
　　負我¶
秀氣鍾全魏名家自信陵風期一代出眉宇九秋澄龍¶
産㸔為驥鯤游化是鵬霜蹄寛小蹶月窟勇先登法取¶
䕫州細才從大厯増五言融擺脱隻字鬭驍騰不作依¶
劉表誰堪御李膺天雄驅建節雲卧奪中興得汝愁真¶
破歸與老自矜句淘漳水濁談削太行層白雪無前後¶
<pb:KR4e0201_WYG_032-10b>¶
朱顔有愛憎流年姑裋褐要路阻擔簦骨在金終許脛¶
傷玉可憑還将代興意對酒頌如渑¶
　　題寄殷無美掩關¶
桃李飛欲盡衡荆猶寂如無勞長者轍自有古人書白¶
眼酬交少清尊問字虚禽情寛漸狎草色傲能舒業已¶
潜夫就終難求仲疎還将一鳴意從爾扣三餘¶
　　九里松¶
未叩三天竺先過九里松青葱表河潤(九/里)夭矯失秦封¶
<pb:KR4e0201_WYG_032-11a>¶
雲結諸天座風和萬壑鐘翔空尾鸞鳳坼地甲虬龍花¶
滿餘杭醸(王方/平事)脂充石室供(寗封/事)唯輸道傍客行止一¶
藜笻¶
　　靈隠寺¶
步屧徑垂盡招提天忽開山驅丹鷲下泉捲白龍迴石¶
氣清僧席藤隂裊佛臺鐡衣雙大士(謂徐/駱也)金粟萬如來¶
(桂/子)寺愧題名隠詩憐異代才游人日何限無地着蒼苔¶
　　贈吕光禄¶
<pb:KR4e0201_WYG_032-11b>¶
少小事結束薄游傾五陵飄然杖屨去不愛帛書徵人¶
擬白衣相自稱黔鬢僧雄心付磨滅幽思削憑陵汗馬¶
乾坤小雕蟲嵗月増妙能探衆有窮始向真乗踏盡空¶
山錫誰堪續日燈相逢但指口吾意慕孫登¶
　　富陽至桐廬道中¶
揚舲溯流上秋色競紛紛翠荇波仍繡丹楓壁自文路¶
疑千嶺盡山為一江分夕照髙低出灘聲逺近聞薜衣¶
過木客椒酒問桐君欲叩幽棲意峰峰多白雲¶
<pb:KR4e0201_WYG_032-12a>¶
　　大中丞潘公自吴興扁舟見訪醉我小祗園各抒¶
　　遯况得十韻以謝¶
薄宦容休沐幽棲得故人蓬今開仲蔚花似識安仁餉¶
我烏程酒兼之千里蓴片言心轉合一醉俸堪貧兕斚¶
驕増色(公所/贈也)梟盧捷有神態知頽玉好交入斷金親共¶
愛浮家易仍誇澤國鄰風塵生塞兑嵗月老知津予忝¶
分麾舊公仍啟事新爭為五湖長此拜定誰真¶
　　過沁州一舍大風雨即事¶
<pb:KR4e0201_WYG_032-12b>¶
峭崿撐天漏妖雲蔽日翔千山俱鼎沸萬樹各鴟張迸¶
雨排銀鏃飛湍挂玉梁左擔愁絶澗西顧失連岡濕束¶
人偏小愁催路轉長行行畏魚腹步步怯羊腸自哂隨¶
車謬翻疑叱馭狂安危此身在大地有康莊¶
　　黄中貴園亭小燕¶
筋骨秋來倦郇厨可一過青山屋裏岫曲沼鏡中波(黄/於)¶
(室中創/山水)院洗㳙人馬籠肥内史鵞酒憑官法貴肴按食¶
經多修事羊渾脱煎腸鹿落河兎園才競秀金谷令從¶
<pb:KR4e0201_WYG_032-13a>¶
苛更進婆娑舞新翻敕勒歌莫輕錢積破帶馬贈和哥¶
(時大出/纒頭)¶
　　哭李于鱗一百二十韻¶
厯下無真氣詞林失大賢那能詛岱嶽誰與問髙天才¶
去垂三斗悲來遍八埏人應疑頓挫帝或悔陶甄念爾¶
千夫俊生操萬古權仁禽産丹穴僊驥秣青田妙取星¶
弧發清驚月脇穿鉤深百丈餌摶捷九秋鸇文許先秦¶
上詩卑正始還五言珠錯落一字玉規圎思逸龍雲表¶
<pb:KR4e0201_WYG_032-13b>¶
神超象帝先殷盤髙詰曲周雅美便嬛獨表齊風大俱¶
疑汲冢前崢嶸露頭角擺脱謝蹄筌海濶珊瑚老雲深¶
石髓堅錦裁還蜀郡璧就必于闐繞筆江生蕋芬裾屈¶
氏荃乍窺饒駭異精識解鑚研有眼㸔從白為郎意尚¶
𤣥志長輕濩落才大得屯邅不欲過千石憑他滿百愆¶
傲時誇襆被貧肯較偷氈縱倒中郎屣能辭太尉牋交¶
游盡緋紫嵗月耗丹鉛路鬼揶揄去腰符累若懸扶風¶
京尹亞㐮國輔城專推案姦爭吐操斤劇自剸買牛因¶
<pb:KR4e0201_WYG_032-14a>¶
解劒飲馬亦留錢治理聞丞相徴書下潁川手堪為木¶
鐸腹曉别桮棬漢殿勞将作秦山募梓楩法冠巍揭宿¶
藻鏡迥臨邊衿傍函關擁帷從太室褰驪𤓰真結實華¶
井獨搴蓮宛駿收垂畢𡨕鴻興杳然叱迴卭坂馭歸作¶
剡溪船避客同干木逃封似魯連蓽門寛偃蹇蓬鬢詘¶
周旋自撫髙山操人收白雪篇披雲凌&KR1005;嵲乗月㺯潺¶
湲雷澤深堪釣讙隂近可佃居疑潜洞穴出競指神僊¶
芝术鋤端有芙蓉木末搴探真採離坎觀道得坤乾懸¶
<pb:KR4e0201_WYG_032-14b>¶
圃壺開境崑崙雪滿巔縱饒家累迫斷不世途牽過客¶
寜歌鳳門生乃獻鱣中興逢鼎革聖主下旌旃省鸐初¶
欣入臺烏再賀遷錦開梁左席花覆越來舷喣沫沾江¶
表澄清劃澗瀍九苞騰見瑞萬蟻率歸羶暴斧猶拈手¶
潘輿未息肩氷霜挫慈鳥天地幻啼䳌髮短窺吴練腸¶
迴斷郢絃壊梁通寤寐辟穀悮真詮始作步兵慟長躭¶
北海眠春秋麟獲日庚子鵩來年營魄三尸妬膏肓二¶
豎跧本因支骨毁翻訝捧心妍(以心/痛卒)玉樹埋将迫金莖¶
<pb:KR4e0201_WYG_032-15a>¶
病不痊慰書煩孝緒却藥少醫扁撫舊人人戀傷心事¶
事捐魂辭宋玉去藁托所忠傳伏櫪駒差壯歌盆鵠早¶
瞑夜臺依聖善秋閤鎖嬋娟不及分香履猶聞墜寳鈿¶
有情推入夢無累割歸縁日月長何補風雲快自便朗¶
融歸&KR0034;霮混沌脱雕鐫佩惜干将化棺堪麈尾填蒼皇¶
鮑山色冷落㟙湖烟馬鬛封猶壮魚燈闇詎㸐纍纍墳¶
四五矗矗劒三千宰木俄圍拱佳城易鬰芊埋光騰斗¶
柄含氣吐蜿蜒本自成夸父猶疑侣偓佺訃霾秋照黯¶
<pb:KR4e0201_WYG_032-15b>¶
妖孛嵗星躔直是魑将魅寜分蟻與鳶舊游俱短氣何¶
事不堪憐思入張衡苦(二/甫)悲将吴質纒(明/卿)殷侯(正/甫)呼咄¶
咄許掾(殿/卿)涕漣漣七子孤徐幹(子/與)生平一仲宣衷腸須¶
繞晉烈魄肯投滇忽報驚難定徐徵或有焉聴來杯酒¶
墮語罷帶圍朘(減損/也)怳忽時譫語怦營曉索篿那知寸¶
草折翻斷百愁煎蹤跡堪驚虎幽憂更怯弦羸軀困薖¶
軸跛足類拘攣滿掬揮鮫淚輕裘漬酒綿暫馮青鳥達¶
莫怪素車延欲哭仍枯眼将歌已塞咽悠悠思徃嵗娓¶
<pb:KR4e0201_WYG_032-16a>¶
娓訴重泉茅本曽名蕙䕫今反惜蚿欲知吾變魯總為¶
昔游燕刪筆推丁廙忘形到鄭䖍雄雖唳黄鵠哀不廢¶
鳴蟬竊喜陪膺乗猶甘譲祖鞭尊分御露美管奪彩霞¶
鮮左癖編三絶輸攻下九淵縱衡儒後侠跌宕酒中禪¶
不受尚書命横翻開府筵中清籌罷漏赴懶影過磚風¶
格留揚扢波瀾借泝沿商空爭矯健大鹵放騰騫身任¶
呼癡物官初並冗員跡甘龍蠖近名忝鴈鴻聨慰别勤¶
加飯分貲與槖饘調歸形影合交入肺肝偏霓䍐招難¶
<pb:KR4e0201_WYG_032-16b>¶
轉羲輪去更遄代興愚敢任後死恨逾緜痛欲随蘭槁¶
狂今愧瓦全浮生長寂寂怒目縱睊睊百六貽多口尋¶
常飽老拳弔形添惨澹無計覓連翩牛耳誠貪執鷄尸¶
敢放顛蕭條五子詠乖隔二鳴編欲勒太丘石親題京¶
兆阡詞場空滿目誰定筆如椽¶
　　為顧莘夫尚寳題露香園八韻¶
吴下風流地重聞顧辟疆一丘官自拙三徑意難荒杖¶
底千秋出壺中萬象藏搆分蒼鹿柴穿得白鷗郷竹露¶
<pb:KR4e0201_WYG_032-17a>¶
冩清韻荷颸來暗香破雲施短屐過雨進輕航雞舌忘¶
為吏金莖不願嘗可容王子敬門外踞胡床¶
　　張仲立移居¶
汝意在窮巷生涯誦卜居庚桑新畏壘苦竹舊張廬孝¶
友元無間蓬蒿了不除地今仁里美池是譲泉餘宛爾¶
雙桐並蕭然五柳疎移家無擔石立壁有圗書不改㸔¶
山戸初迷問字車東林夜來月强半為君舒¶
　　吾婁江東西二潮俱㑹於學宫之傍邑侯徐先生¶
<pb:KR4e0201_WYG_032-17b>¶
　　居焉因自號曰㑹川而尤子求為之圗¶
東西兩潮水各向一川平不作淄澠異還疑穀洛爭雙¶
龍驕欲鬭萬馬怒俱鳴落似并刀剪來添泮璧明波臣¶
車轂擊越女棹謳迎舟楫才将老烟波計已成穴堪丹¶
鯉出天借白鷗盟清泌衡門下棲遲寄此生¶
　　陳子道易向客徐相公所以忤陸都督出游謁余¶
　　營丘有舍館之契今年夏初復訪海上留少時雖¶
　　才氣不衰而髮種種矣賦此惜之且以贈别¶
<pb:KR4e0201_WYG_032-18a>¶
昔作平津客能侵臨汝侯片言不稱意匹馬遂西游所¶
至多蓬累居然一蒯緱賣文安損價貰酒迫驅愁命信¶
天公活身從地主收訪余歸茂苑每語必營丘邴俸雖¶
云薄融尊可暫留青迴斯世眼白對故人頭縞帶郷元¶
賤綈袍暑不求有珠堪照乗為汝夜中投¶
　　輓觀察俞丈汝成八韻¶
宦蹟乾坤滿歸悰日月偏罷談雲夢獵(公歸自/楚臬)懽擁雪¶
兒眠聲酒雄心好園林勝事專刪詩備九代為樂及當¶
<pb:KR4e0201_WYG_032-18b>¶
年月樹傳清響風花雜委鈿庚申尸入譛單閼鵩來旋¶
佩黯金魚色箏迷銅雀烟西州門外客支䇿誦遺篇(謂/瞿)¶
(叟/也)¶
　　贈劉君北還兼簡謝丈茂秦¶
汝師吾老友詩律向來寛事徃綈袍易時平蒯鋏難五¶
言摧落魄隻字問加餐遣使同端木逃名可段干蕭條¶
下客具顛倒豎儒冠莫話江南好人情試自㸔¶
　　游石公山東連雲障入劒樓¶
<pb:KR4e0201_WYG_032-19a>¶
地是排雲上天從破澗通乍㸔雙劒豁不數五丁雄一¶
轉成開闢千尋接混融竦身爭鳥道側足瞰龍宫鼉擁¶
髙低石鯨嘘斷續虹張空帝子樂叠浪大王風響答歌¶
増壮尊扶力未窮欲尋前相蹟明滅古苔中¶
　　過莫丈方伯園再過伯子雲卿園作¶
别分仁誨第自起辟疆園窈窕藏春癖縈紆選勝繁倒¶
池深栁色微雨逗禽言梓澤真堪號潘詩許再論地應¶
占宅相書可勝家尊㸔竹知無忤王郎好弟昆¶
<pb:KR4e0201_WYG_032-19b>¶
　　送崑崙山人王叔承游楚¶
桃葉墮三湘風吹作酒香懐中雙玉笛把贈一王郎不¶
必誇鸚鵡唯須典鷫鸘衆嫌文士薄吾愛酒人狂遂鴈¶
回天柱登樓快武昌稍聞魚價賤莫使鋏歌長¶
　　大中丞臨海王公以舉逺樓十六韻見示命和率¶
　　爾續貂殊忘醜陋不足辱楣棟問也¶
逼漢髙開閣籌邊壮冩圗指南通海國走北餉天都星¶
欲重簷墮雲将列雉扶淮流遥控楚江勢下吞吴白馬¶
<pb:KR4e0201_WYG_032-20a>¶
宣房頌𤣥熊大禹謨轉輸寛戍卒利涉盡漕艫匹練通¶
流細千帆挟霧粗龍腥春動海蚌吐夜明湖羽衛雲同¶
合敖倉雪並鋪已聞遷計相仍借領兵符闔闢新名重¶
浮沈徃論徂䇿勲須第一有賞必稱殊事業能書鼎詩¶
篇可好竽偶然存舊社未肯忘迂儒貴豈雕蟲在寛容¶
尺鷃紓知公意拂拭矯首望長途¶
　　白光禄自晉陵枉駕海上感舊有贈¶
上客平津閣先朝建禮門時名五字貴國體片言尊倐¶
<pb:KR4e0201_WYG_032-20b>¶
忽風雲變消揺嵗月存乍堪鷄作口不並鶴乗軒詩即¶
香山社家為履道園清時人自失晩節事重論題鳳吾¶
何避登龍爾漸敦黄公酒壚伴强半欲招魂¶
　　采石謁太白祠¶
苔堦擁立壁遺像挂蠨蛸誦爾天門句不風江自濤千¶
秋無正始一代見才豪三山雲作供姑孰水為醪霞明¶
銅棺日天墮宫錦袍那能不相待空自躡金鰲¶
　　京山李右伯師孟五鼔餞予觀音巗作¶
<pb:KR4e0201_WYG_032-21a>¶
勝地停車得離筵載酒勤巖飛四時雨樹鎖一溪雲似¶
借軍持滴疑将梵唄聞草成瓔珞相石作貝多文催舞¶
雞三唱驚棲鵲數羣潮音喧寂改曙色去留分戀戀皈¶
慈氏沾沾御李君秋山如有意蒼翠轉氛氲¶
　　鄭君義方亭(二子鎣茂俱第/)¶
子真家谷口瓊樹已成行並秀池塘草俱為大國香雲¶
霄鴻序近日月鯉庭長舊里名通徳新亭表義方一經¶
為世業雙璧奏天閶宅相誰能擬知從魏劇陽¶
<pb:KR4e0201_WYG_032-21b>¶
　　封太常陳翁八十¶
珪組離塵格烟霞見貴人繡盤鸂鶒舊金蹙茘枝新鶴¶
骨何妨瘦霜毛已自鬒問年方夢獵有子舊批鱗為戀¶
舞衣樂言辭補衮臣桃源如度索琴水好垂綸歌妓青¶
油舫新篘白葛巾過從無約束含鼓任天真一效莊生¶
頌㸔君比大椿¶
　　哭袁提學魯望十韻¶
名家稱父子誰似汝南袁死繼修文職生同命契言拮¶
<pb:KR4e0201_WYG_032-22a>¶
据無素産跌宕有清尊白髪收經術朱幡仗主恩鏟埋¶
爭煥發識汗必騰奔海岱神猶王風雲變可論毁真銷¶
至骨招不返游魂舊客髙陽少諸生稷下存一經遺魯壁¶
匹練傍吴門為報泉臺叟孤兒是愍孫(君晩始得一/子僅七嵗)¶
　　新安汪将軍父嘗從戚都督平閩冦積功至三品¶
　　将軍有文武才棄諸生謁大司馬銓得父官以歸¶
　　賦此壮之¶
憶昨嘉隆際乾坤闢睿謨飛書購閩越挟筴走匈奴一¶
<pb:KR4e0201_WYG_032-22b>¶
入樓船幕雙懸虎豹符蒿萊國士見喬木世臣俱接武¶
人如玉敦詩将是儒㸔君燕頷在投筆未應孤¶
　　過羊開府祠¶
但語羊公廟那能不黯然殘碑無一字墮淚有千年敵¶
折從恩巧君明得譲偏吞吴付身後薦杜及生前似展¶
㐮江濶長増峴首妍習池南去是也許世人傳¶
　　過習家池亭¶
山簡一時適習家千古亭中原天擾擾刺史日冥冥白¶
<pb:KR4e0201_WYG_032-23a>¶
帢人何在銅鞮客試聴池留歌眼碧峰壓酒痕青勝地¶
真堪醉清朝漸愛醒婆娑欲小住眠鷺起遥汀¶
　　鄖陽道中¶
蜀道難從昔鄖山不易哉分峨雲作戍如灧雪成堆忽¶
頫龍宫迫俄驚鳥道開旌旗從地湧鼓吹薄巖迴無虎¶
心時動非猿響亦哀脅肩峰岝㟧囓履浪喧豗麇子甘¶
從徙鄖公肯再來俱言叱馭好未有鑿空才¶
　　答曽翁¶
<pb:KR4e0201_WYG_032-23b>¶
不待投簮後髙名衆始知里元春雪地官亦白雲司清¶
世無哀郢良辰有浴沂斵輪餘老手推轂付佳兒景愛¶
扶藜慢甘從噉蔗遲軍城正愁絶頥解為新詩¶
　　淨樂宫(在均州所謂/凈樂國也)¶
神農昔撫世凈樂已名都末法開金相真王得寳符天¶
從百戰順人役萬靈趍羽衛齊宸極丹青出睿謨神功¶
隨現有至理入論無莫泥羣真位遺編悮老儒¶
　　玉虚宫(即真武所拜玉/虚師相名也)¶
<pb:KR4e0201_WYG_032-24a>¶
霞矗黄金界虹飛白玉橋帝居開顯赫天路入岧嶤薜¶
網雲常掛松珠露不消步将塵世隔境許俗心調聖水¶
流仍暖僊衣靜自揺可知笙鶴度特底引王喬¶
　　遇雨投紫霄宫宿¶
千山入窈㝠萬壑助泠泠鳥道春元合龍宫夜不扃摩¶
雲峰展纛擲火帝流鈴倦引投枝易寒驚灑面醒更衣¶
朝紫極添篆讀黄庭却憶明朝路峰峰洗更青¶
　　謁太和宫¶
<pb:KR4e0201_WYG_032-24b>¶
一柱太和宫千巖元氣中芙蓉寒不謝僊掌近還空地¶
是鈎盤上橋從貫索通日輪團倐火天樂斷罡風麇氏¶
為宗國幽方反寓公赤明無信史吾欲證崆峒(将問之/廣成子)¶
(也/)¶
　六言律五首¶
　　自嘲¶
雕蟲一代誰貴倚馬千言自才璞在腊驚周市金多骨¶
立燕臺棲身何處三畆落魄生平一杯辦取青蠅吊客¶
<pb:KR4e0201_WYG_032-25a>¶
毋煩鴆鳥為媒¶
　　邢州郡齋同于鱗分賦十二體得遺字¶
毋論躑躅三輔且共沈冥一巵為郎我甘牛後縱飲汝¶
亦鴟夷比鄰萬里長在片言千秋所遺抗手詰朝為别¶
太行白雲紛馳¶
　　贈味茶山人¶
華胥乍停午駕羲皇即在北牎山家穀雨初展石鼎松¶
風漸降此時月團兩片絶勝白璧一雙啜罷胸中何似¶
<pb:KR4e0201_WYG_032-25b>¶
澄露秋滴空江¶
　　喜吴明卿遷叅政内地寄調之¶
十載卑地長沙猶自愁人齒牙春風一吹貴竹腰帶也¶
解生花誇他山鬼過嶺喜汝波臣到家唯是談經天外¶
何人為作侯芭¶
　　游武當山五龍宫¶
聴雨過青羊澗披雲出紫葢峰曲曲蜿蜒複道層層厯¶
落怪松嵌巗幾㸃靺鞨擁殿千朶芙蓉倦時但引三爵¶
<pb:KR4e0201_WYG_032-26a>¶
睡法不輸五龍¶
　六言排律一首¶
　　江南樂¶
亞字城西沽酒桃花塢頭放船春城處處啼鳥寒食家¶
家禁烟榜枻飄來羅帶羃䍦抛却珠鈿么童攝客施粉¶
姹女當罏數錢隙日金鱗擁釣柔風玉鬛垂鞭五陵侠¶
客空老何似閶門少年¶
　¶
<pb:KR4e0201_WYG_032-26b>¶
　¶
　¶
　¶
　¶
　¶
　¶
　¶
　弇州四部稿巻三十二¶
