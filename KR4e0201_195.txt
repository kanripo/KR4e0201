# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.501847
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷二十一
<pb:KR4e0201_WYG_195-1a>¶
欽定四庫全書¶
　弇州續稿巻二十一¶
　　　　　　　　　　　　明　王世貞　撰¶
詩部¶
　五言絶句¶
　　為胡元瑞題緑蘿館二十詠¶
　　石屏¶
一夜㸃蒼山入君讀書舍芊眠白雲色而親在其下¶
<pb:KR4e0201_WYG_195-1b>¶
　　琴¶
誰言廣陵散便逐嵇生逝小作三日思歸鴻𣺌然至¶
　　劍¶
葉葉雙芙蓉半蝕土花碧乍可千嵗埋不借一夫力¶
　　書笥¶
一字少有餘五車多不足七日暴君笥何如晒君腹¶
　　玉磬¶
濯濯泗濵玉泠泠時一拊門有荷蕢言汝心在千古¶
<pb:KR4e0201_WYG_195-2a>¶
　　五嶽圖¶
自謁上元歸不作向平想儼然病維摩阿閦在手掌¶
　　碁¶
欲知九枰勝来自孤山媪但賭宣城郡不賭謝公墅¶
　　膽缾¶
小小一軍持時露春消息擲去色即空挿来空即色¶
　　笛¶
截彼君山竹譜作瀟湘思他年遇阿猷不得誇身貴¶
<pb:KR4e0201_WYG_195-2b>¶
　　茶竈¶
蟹眼猶未發雀舌已芬敷自炊還自啜不愛文君罏¶
　　螺杯¶
君房鸚鵡杯堪汝醉千日那似壺公壺易入還易出¶
　　琴石¶
䬃爾金颷過嘐然冰絃響彷彿百尺桐仍栽嶧山上¶
　　博山罏¶
匡牀金博山上有鷓鴣斑輕颸約香霧裊裊上雲鬟¶
<pb:KR4e0201_WYG_195-3a>¶
　　麈尾¶
愛君兩手色白於手中玉第深無諍義麈尾何必秃¶
　　羽扇¶
不愁秋氣至棄置歸箧中當時萬里翮扶揺快秋風¶
　　芒屩¶
笑他阮宣子生平但蠟屐何似芒屩輕春原踏無跡¶
　　芙蓉帳¶
挑燈捲綃幕朶朶秋花眀怳如挈仙侣踏月芙蓉城¶
<pb:KR4e0201_WYG_195-3b>¶
　　湘竹簟¶
玉臂展清輝輕紋熨柔翠不道香汗流道是湘君淚¶
　　胡牀¶
胡郎坐胡牀却發庾公興冉冉南樓月徐徐破殘暝¶
　　石枕¶
枕此支機石欲挹天漿冷無奈泥丸翁時時喚令醒¶
　　十一月弇園紅梅盛開偶成¶
仲冬壠梅發繁英簇紅霰過意百花魁翻疑百花殿¶
<pb:KR4e0201_WYG_195-4a>¶
　　其二¶
大小兩黄鸝公然喫花住頃刻布同雲迷却来時路¶
　　貽拱辰兄詩之来嵗為辛巳秋有傳舉丈夫子者¶
　　　再得四絶句¶
念無凌風翮啖汝洗兒果莫笑儂無功一字珠一顆¶
　　其二¶
去家不百里幽蘭生鄭谷即看入夢後榮庭盡芳玉¶
　　其三¶
<pb:KR4e0201_WYG_195-4b>¶
抱兒謁先公了此宗祧寄贏得七尺軀别創千秋事¶
　　其四¶
人言此石丈磊塊無潤色我見重再拜中孕連城璧¶
　　贈松𨼆上人¶
為愛松𨼆名去覔松𨼆跡只在此松間覿面不相識¶
　　其二¶
偶步九里松忽聞清唄響不見諷經人聲逗青松上¶
　　贈張五鹿三絶句(其門人/為請)¶
<pb:KR4e0201_WYG_195-5a>¶
屠生似北海睥睨一世士自過康成門手標通徳里(屠/令)¶
(製扁標其/門曰賢者)¶
　　其二¶
授經何循循標行乃嶽嶽雖踐五鹿稱疇忍折其角¶
　　其三¶
若個是何湯老作受經生一當天子問推轂桓春卿¶
　　和肖甫司馬題暘徳大參東園五言絶句十首¶
　　最景園¶
<pb:KR4e0201_WYG_195-5b>¶
歸仗日月餘細割湖山勝未論帝釋園人間許誰竝¶
　　團雲徑¶
白雲滃作團回風吹不散截置一鉢中與作山僧飯¶
　　蒼雪塢¶
團雲變晴色古木鬱蒼蒼未酬郢里倡且奏梁園觴¶
　　叢蘭館¶
幽館尋欲迷頼爾同心引任是當門生欲鋤還不認¶
　　挹華軒¶
<pb:KR4e0201_WYG_195-6a>¶
水木旦夕華兹軒巧相挹為憐眉宇清不惜琴樽濕¶
　　爽然堂¶
披襟納雄風咽如吸清冷主人不喜醉醉亦易為醒¶
　　專旭樓¶
當頭一鏡懸出沒兩輪疾為借山色来不作尋常日¶
　　飱英館¶
人見黄菊開幾見黄菊落欲得詩脾清摘英和露嚼¶
　　右軍池¶
<pb:KR4e0201_WYG_195-6b>¶
水是右軍池人是右軍裔白麻昨夜乾黄庭榻来未¶
　　通華徑¶
峭蒨青蔥間所得亦已足忽轉天地開錦繡匡山谷¶
　　題春雷出蟄圖¶
一夜春雷發羣蟄自相語神龍豈不勞人間要霖雨¶
　　枝上小雀¶
尺鷃棲一枝粒粟俄已飽却笑垂天鵬饑飛何時了¶
　　蓼根蟹¶
<pb:KR4e0201_WYG_195-7a>¶
唼喋紅蓼根雙螯利於手横行能幾何終當墮人口¶
　　余自庚辰来抱影曇靖不識城西水面者三載餘¶
　　　矣癸未八月乃送張肖甫大司馬九月送汪伯¶
　　　玉少司馬十二月送陸與繩少宰甲申三月送¶
　　　吴明卿大參八月送李本寧大參貞吉與焉九¶
　　　月送歐楨伯虞部逺或泊清洋近亦關外而明¶
　　　卿獨相蟬援遂抵崑之玉龍橋泊焉見者當駭¶
　　　傳以為且破木义而不知是六君子皆生平故¶
<pb:KR4e0201_WYG_195-7b>¶
　　　人張范之好而命千里嵇吕之駕恨不能汎一¶
　　　葉舟裹百日糧相從於五湖之涘何論木义也¶
　　　今吾已徙處深林而所謂故人者亦且盡矣閒¶
　　　居無事愾歎之餘人成一絶以紀其事¶
　　送肖甫司馬於清洋江口¶
其奈清洋口嘘為南北風已無官可免那不送羊公¶
　　再送伯玉至清洋口¶
三年洗情字一夕為君新欲忍臨岐淚人間無此人¶
<pb:KR4e0201_WYG_195-8a>¶
　　三送與繩至&KR0008;子¶
人笑嵇生嬾胡然送巨源歸鴻君自看依舊入蘓門¶
　　四送明卿夜宿玉龍橋¶
為少柴桑客都令慧逺驕那知今夜月已過虎溪橋¶
　　五送本寜觀潮南浦¶
簫鼓下江門江潮弄午喧怕題南浦字楚客易消魂¶
　　六送楨仲於城西關¶
請得葳𬎼鑰踟蹰未忍還亦知譙鼓急片語萬重山¶
<pb:KR4e0201_WYG_195-8b>¶
　　用前例送家弟敬美視閩中學然至北水關而止¶
　　　盖余已徙居鄉故也¶
祖席何妨逺依然北水門信知情至處一步也消魂¶
　　即事¶
出語膾一世不受兒輩悦總為般若河雅無文士筏¶
　　其二¶
聖如薄伽梵狂如阿闍世順逆雖有殊從兒得初地¶
　　僧明智自吴明卿所来將謁海東補陀大士贈之¶
<pb:KR4e0201_WYG_195-9a>¶
　　　得二首¶
汝從下雉来欲作補陀參風波了無際惟有天蔚藍¶
　　其二¶
不知圓通老道塲在汝耳一夜海潮音我聞亦如是¶
　　約圃雜詠¶
　　媚清軒¶
緑篠媚清漣清漣媚緑篠水竹兩相媚於中寄吾傲¶
　　玉鱗館¶
<pb:KR4e0201_WYG_195-9b>¶
夭矯五蒼龍一夜化為玉欲乗向瑤池嬾不代吾足¶
　　烟鬟亭¶
暝色團一丘炊烟四無際如入法華境面面青螺髻¶
　　欣托廬¶
竹為衆鳥欣廬亦吾所愛不作物我觀彼此兩無礙¶
　　適我軒¶
於我既已適於彼寜參差惟當慕落際我適彼不知¶
　　送元馭閣老二十里橋同前例得一絶句¶
<pb:KR4e0201_WYG_195-10a>¶
欲作男兒别將情强折磨更堪天上涙翻比世間多¶
　　弇園雜詠四十三首¶
　　清凉界¶
步屧修竹林銀橋佛廬浄灑然忽清凉是境還非境¶
　　惹香逕¶
花氣無不薫偏與紅籹嬈夜分乍觧衣宛是收香鳥¶
　　此君軒¶
不可無此君種得百千箇試與較風流此君可無我¶
<pb:KR4e0201_WYG_195-10b>¶
　　會心處¶
下有在藻魚上有啅花雀厯厯如鏡中時時與心約¶
　　玉蘭臺¶
謝庭凡幾樹羯末與封胡何似瑯琊邸亭亭玉十株¶
　　誤游磴¶
縱呼誤游磴勝事無不真惟嫌入山客唤作出山人¶
　　香雪徑¶
李白媚楊白浪誇春雪香除却江家女誰花可得當¶
<pb:KR4e0201_WYG_195-11a>¶
　　飽山亭¶
客但憇此亭飽看山色足若更入山深寜知真面目¶
　　萃勝橋¶
鏡收逺近觀轂綰往来路至此即命觴徘徊不忍度¶
　　簮雲峰¶
峰勢若簮雲雲根何太低記得文登路如綿襯馬蹄¶
　　突星瀬¶
五夜鐘欲殘羣星墮如雨化為瀬中石欲飛不得去¶
<pb:KR4e0201_WYG_195-11b>¶
　　小龍湫¶
澄澄一𢎞水那得吐光怪山人七寸鉢尚有神龍在¶
　　千年菌¶
商山千年菌一朝化為石莫令鮑靚過截作中時食¶
　　白雲障¶
茅山陶隠居自愛山雲白莫言難贈君于今已成石¶
　　黒雲堆¶
輪囷一片峯宛如黒雲吐猶疑膚寸合觧作人間雨¶
<pb:KR4e0201_WYG_195-12a>¶
　　潛虬洞¶
陰森石欲搏曲躍津難渡欲留不敢留一去一回顧¶
　　青虹梁¶
青虹下飲水徘徊不能去為我作石梁遂得天台路¶
　　雌霓梁¶
青虬在其上雌霓甘為下游者雖異途陰晴不相舍¶
　　契此巖¶
契此不彌勒此像非契此許大須彌山收置一囊裏¶
<pb:KR4e0201_WYG_195-12b>¶
　　忘魚磯¶
我非漢荘光釣磯滿蒼蘚雖有種魚經生来不開巻¶
　　環玉亭¶
春寒不成出小出坐此屋不知天工巧樹樹雕成玉¶
　　憫湘石¶
宛宛欲沈波憔悴抑其首可憐望夫心却作秋胡婦¶
　　率然洞¶
一夜中弇雷率然穿作峡蜿蜒詰曲中時時露鱗甲¶
<pb:KR4e0201_WYG_195-13a>¶
　　天骨峰¶
天公幻天骨自然吐奇秀寧如宋人葉三年雕始就¶
　　小雲門¶
窈窕如不窮芊眠足餘趣豈必有雲歸自是歸雲處¶
　　潄珠澗¶
止水清可掬居然媚其澗吾有萬斛珠潄令夜光現¶
　　借芬閣¶
隔崦千葉桃清芬襲人鼻更許墻頭醪不妨便成醉¶
<pb:KR4e0201_WYG_195-13b>¶
　　含雪閣¶
直對縹緲樓疊玉暎晶潔誦得少陵詩窻含西嶺雪¶
　　梵音閣¶
夜半海潮音松風竅天籟我亦從中證非惟觀自在¶
　　榮芝所¶
三弇此三夏三産三秀草吾亦有三兒寜馨似芝好¶
　　徙倚亭¶
壺公樓不開於此待呼鑰長房少須㬰終享塵外樂¶
<pb:KR4e0201_WYG_195-14a>¶
　　分勝亭¶
亭前有兩徑俱取弇山右處處饒勝奇誰能雙舉肘¶
　　百衲峯¶
大似百衲僧却顧僧雛語其語了不聞低頭似相許¶
　　雲根嶂¶
偶然白雲至輝輝兩相向下有暗泉流呼作雲根嶂¶
　　玢碧梁¶
西弇石漸頑此梁獨玢碧近取脩竹蔭逺借髙天色¶
<pb:KR4e0201_WYG_195-14b>¶
　　却女津¶
少女怯危津徘徊不敢度急喚阿𡡉来還尋舊時路¶
　　惜别門¶
醉客挿花歸一步一惜别不盡眼底奇歸從細君説¶
　　碧蓮池¶
世尊蓮正青逺公蓮自白爾向青白間别作天水碧¶
　　文漪堂¶
清漪感蘋末悠然自成文得月稍綺麗含霞太繽紛¶
<pb:KR4e0201_WYG_195-15a>¶
　　步屧廊¶
百步響屧廊步步有山看臨當出門去猶復凭䦨干¶
　　來玉閣¶
浙浙萬瓦敲沈沈一壺醉窻裏玉山頺窻外玉山至¶
　　襺雲窩¶
甲帳挂流蘓人道春雲熱梅花一紙寒襺雲雲不泄¶
　　墨池¶
書不如右軍何煩使池墨唯用將洗心能令淨業白¶
<pb:KR4e0201_WYG_195-15b>¶
　　題杏花書屋圖¶
十里杏花幄書聲琅然出要踏曲江春還從此中覔¶
　　題山水¶
隔崦青峭峰撲作眉間色其奈春水深褰裳不可得¶
　　贈譚道人¶
為余三月住寄食賛公房却問香積飯何如太乙糧¶
　　其二¶
昻藏九秋鶴悅懌三春栁宛似譚景昇化書可成否¶
<pb:KR4e0201_WYG_195-16a>¶
　　其三¶
聞汝返金山何不焦山住焦光雖苦生郭第能供具¶
　　其四¶
汝携王孫詩為標國香集將過沅澧間秋蘭見應泣¶
　　題奕碁圖¶
松下兩仙人碁聲日敲擊不愁清景移愁它殺機發¶
　　文殊洞¶
老大妙徳軀于焉暫棲止猶勝運乖時棹入粥鍋底¶
<pb:KR4e0201_WYG_195-16b>¶
　　辟支塔¶
自參薄伽梵悔作辟支佛舍利何足言刼前一枯骨¶
　　又題清涼臺¶
别借金剛窟㣲分室利塲羞他石衞尉火宅號清凉(金谷有/清凉臺)¶
　　公瑕先生在白下兩月許别去得四絶句送之皆實際語也¶
長干一萬家半是君題壁欲贈草書歌慚余非李白¶
　　其二¶
同是金陵客君歸我不歸江頭一延頸悔殺是朝衣¶
<pb:KR4e0201_WYG_195-17a>¶
　　其三¶
爾賣梅花庄我冷芙蓉墅樂處不得歸歸即無樂處¶
　　其四¶
念汝西河戚身罹隔谷悲人生缺陷地同是白頭時¶
　　追補姚元白市隠園十八詠¶
　　玉林¶
天墜白玉簮矗作君家林忽爾天籟𤼵珊瑚環珮音¶
　　茶泉¶
<pb:KR4e0201_WYG_195-17b>¶
先從陸羽品旋向君謨鬬蟹眼初潑時靈犀已潜透¶
　　中林堂¶
長林四周遭於中可避世何必學黄公商山尋地肺¶
　　思𤣥堂¶
棲君思𤣥室誦君思𤣥賦此意無可言莫為平子誤¶
　　春雨畦¶
一夜春雨過千畦盡成緑不曉意所欣道是齋厨足¶
　　觀生處¶
<pb:KR4e0201_WYG_195-18a>¶
但欲觀我生茫茫無可據斷盡有漏縁悠然見生處¶
　　容與臺¶
一琴復一觴咫尺足容與不作繁吹臺歌管日聒汝¶
　　海月樓¶
眀月將海色䦨入君家樓憑欄一矯首滿地金波流¶
　　鵞羣閣¶
周郎卧水閣日從墨卿御不敢冩黄庭為恐籠鵞去¶
　　鷗波¶
<pb:KR4e0201_WYG_195-18b>¶
數㸃白不定忽浮還忽沈非關乏去志縁爾少機心¶
　　洗硯磯¶
右軍洗硯池池水猶未黒借問何以然為有魚吞墨¶
　　栁浪堤¶
垂楊釀新栁蕩漾如春波欲學三眠穏其如波響何¶
　　秋影亭¶
秋樹影扶蘇斜陽半亭挂似延李營丘冩得寒林畫¶
　　浮玉橋¶
<pb:KR4e0201_WYG_195-19a>¶
水面蜿蜒虹乃是堅牢玉我欲訪蓬莱黿鼉不須屬¶
　　芙蓉館¶
水木兩芙蓉為媚非一時客愛承露色我愛凌雲姿¶
　　鶴徑¶
藩竹别成徑小欲觀步鶴何似養翮成髙秋縱天路¶
　　萃止居¶
客從何方來來復不肯去為貪主人佳盡作王猷趣¶
　　借暝菴¶
<pb:KR4e0201_WYG_195-19b>¶
暝色何可愛為辭白日囂非同倦飛鳥大小歸其巢¶
　　傷俞四盲子伯安為其父仲蔚絶後也¶
汝生不成生汝死乃真死可憐桑苧翁今作若敖鬼¶
　　其二¶
莫以盲兒醜亡来亦可傷徴君三尺土随意上牛羊¶
　　題沈啟南畫忘憂草¶
嫣然一株花媚此庭中幽翻覺此名贅人生何所憂¶
　　沈啟南畫溪亭散木圖入元人題此不覺塵思灑¶
<pb:KR4e0201_WYG_195-20a>¶
　　　然¶
古木蔽炎日新蕉延逺颸大有㑹心處悠然當告誰¶
　　題張復畫二十絶¶
山坳滃白雲天外挂紅日於中得少趣翻嫌去帆疾¶
　　其二¶
借彼容足地寓此無窮目別岫寫逺青㣲波皺新緑¶
　　其三¶
樹樹鴨頭緑溪溪魚鱗白欲覔酒家胡雲深斷行跡¶
<pb:KR4e0201_WYG_195-20b>¶
　　其四¶
千巖去不盡一瀑斷還連踟蹰不忍别且伴鹿麑眠¶
　　其五¶
科頭長松下垂釣清波裏借問漁者誰不語亦不起¶
　　其六¶
中天挿怪石半壁界飛湍欲識溪橋路前林楓葉丹¶
　　其七¶
白雲封不住碧樹吐奇滋相㸔兩無語各是㑹心時¶
<pb:KR4e0201_WYG_195-21a>¶
　　其八¶
踈林帶逺色危石激清籟時有逺鐘聲窣堵在雲外¶
　　其九¶
參差佛頭山迤邐鮫人室但許日髙眠何妨氣蕭瑟¶
　　其十¶
犯漢峯巉巉濺流石齒齒中有一漁舟疑是𤣥真子¶
　　其十一¶
髙梧翳長空驕陽安在哉緑蕉携石色復自墻頭来¶
<pb:KR4e0201_WYG_195-21b>¶
　　其十二¶
孤亭卓危岫下臨千仭溪不識琴中理蕭條空自悲¶
　　其十三¶
怪石露山骨喬松吸雲根于焉聊一憇可以清心魂¶
　　其十四¶
着蘚石逾醜欺霜樹成頽寫此無聲詩摩娑亦不俗¶
　　其十五¶
列岫引船頭千林羃墻角㸔著此中佳此中人不覺¶
<pb:KR4e0201_WYG_195-22a>¶
　　其十六¶
一帶孱顔嶺蒼黄晻靄間浮雲忽中斷界出米家山¶
　　其十七¶
髙巖如被簑紛紛挂藤薜下有青葱樹直上鬬秋色¶
　　其十八¶
不受奚官秣嘶鳴恨自深念君非伯樂安知千里心¶
　　其十九¶
蹇衛不肯前千山盡成縞唯餘數株栢不與山同老¶
<pb:KR4e0201_WYG_195-22b>¶
　　其二十¶
挿天兩喬松下有兩翁語異日坐松根還能具鷄黍¶
　　又題庚寅元日¶
今嵗庚寅旦真成白虎罇君王且莫𤼵烏鵲正爭喧¶
　　余佐留樞諸曹椽中有南充劉璋者偶諸生試其¶
　　　文爛然已而竟從本格得官將歸省叩余秋署¶
　　　乞一言之贈若有不釋然者余閔其意走筆得¶
　　　二絶句付之時方乞休在告也¶
<pb:KR4e0201_WYG_195-23a>¶
念汝得一官壯心猶若失却問漢功曹何煩曉經術¶
　　其二¶
汝返巴中路千山盡子規金陵啼不徹况乃日斜時¶
　　為縁督比丘題戚不磷畫¶
山深斷人跡雲滃迷前路偶爾飛錫鳴知是僧歸處¶
　　題畫石榴¶
君自閩天來豈少陳家紫何似安石榴纍纍結佳子¶
　　談思重為吴翁晉畫枯木白頭翁因題一絶¶
<pb:KR4e0201_WYG_195-23b>¶
可憐白頭翁振羽一枯木莫訴春風饑早晩櫻桃熟¶
　　謝病閒行至攝山而司馬故部劉将軍馳送出一¶
　　　扇乞詩走筆得五言絶與之¶
呵殿都揮盡肩輿松栢風猶殘故部曲一騎夕陽中¶
　　題倪元鎮小畫¶
懶瓉真懶瓉殘楮復殘墨不結丹青縁物外寫秋色¶
　　為于生題周叔夜畵扇¶
初見謂倪迂稍看乃周瘦留作千古心毋輕寘懐袖¶
<pb:KR4e0201_WYG_195-24a>¶
　六言絶句¶
　　夢後戲成¶
習風消除未盡夢裏青衫一官二十六年金紫此夢已¶
覺猶殘¶
　　其二¶
一生奔走紅塵有夢暫作閒人今日身閒夢&KR2325;不知誰¶
假誰真¶
　　為韓臣題書齋¶
<pb:KR4e0201_WYG_195-24b>¶
月團小鬬茶品雲液全依酒經博山裊罷沈水白麻搨¶
得黄庭¶
　　漫興四首¶
西風吹葉攪眠家家拆洗装綿唯有老夫不㑹一壺且¶
暖目前¶
　　其二¶
負曝小坐冬烘兀兀騰騰夢中耳邉忽報飯熟一笑抛¶
却周公¶
<pb:KR4e0201_WYG_195-25a>¶
　　其三¶
殘鐘四㸃五㸃新月一櫺半櫺却笑當年此際酒去愁¶
来到明¶
　　其四¶
無名野花争發自在清溪暗流聽罷農歌䆉稏旋聞山¶
鳥鈎輈¶
　　口號十首¶
儒童本來菩薩大覺亦是金仙其奈兒孫合閙與說無¶
<pb:KR4e0201_WYG_195-25b>¶
始根縁¶
　　其二¶
維摩夜来病熱千言萬言不休偶然刹那閉口坐斷天¶
下舌頭¶
　　其三¶
有子莫習抱朴無師難觧參同覔得生前一物萬古眀¶
月清風¶
　　其四¶
<pb:KR4e0201_WYG_195-26a>¶
𤣥奘欲從西返道遇達摩東歸我已盡黜義相百夾千¶
像何為¶
　　其五¶
香積鉢底分飯趙州罏頭噇茶喫了依然不㑹問著只¶
索瞞他¶
　　其六¶
趙州行腳亦得寒山散聖也奇五葉莫嫌零落五位已¶
自支離¶
<pb:KR4e0201_WYG_195-26b>¶
　　其七¶
講座清凉䟽鈔禪宗臨濟評唱不論伎倆有無見了先¶
喫十棒¶
　　其八¶
銅龍自鎻幽闕白虎不借西隣齋庫爛錢一索遣𤼵上¶
陽道人¶
　　其九¶
夢後喚醒良知静中養出端倪舉似瞿曇李老曽止啼¶
<pb:KR4e0201_WYG_195-27a>¶
哭小兒¶
　　其十¶
易擲千金大海難抛萬巻填胸未敢望他乾慧且求暫¶
落頑空¶
　　題小溪港¶
愚公剪分燕尾封姨熨皺縠文省可全貯初月有時半¶
罨春雲¶
　　得屠長卿慰辰玉悼亡六言六絶句和示辰玉¶
<pb:KR4e0201_WYG_195-27b>¶
大黠不作奉倩小&KR0034;聊似安仁一枕槐根夢覺依舊人¶
間散人¶
　　其二¶
洛陽千樹花落争怨東風作惡記取花未開時眼底何¶
曽寂寞¶
　　其三¶
莫倚青天長在(長卿句/云云)四禪始免風輪不生自然不滅¶
無患須觧無身¶
<pb:KR4e0201_WYG_195-28a>¶
　　其四¶
勿學君家夷甫駕言我輩鍾情掃却世間情事脚底蓮¶
花自生¶
　　其五¶
與覩帝釋天女始得難陀興闌至今揚湯止沸寧如火¶
盡湯寒¶
　　其六¶
牢記阿翁數語&KR0008;然一笑撒開何事悲他㝠路比汝先¶
<pb:KR4e0201_WYG_195-28b>¶
見如來¶
　　有感¶
人云舉頭八座我曉失足三途開籠故憐鸚鵡倚杖或¶
聽鷓鴣¶
　　其二¶
漸踈青州從事頗倦子墨客卿心事栽松道者門風泄¶
栁先生¶
　　其三¶
<pb:KR4e0201_WYG_195-29a>¶
孟嘉司馬方外𢎞景宰相山中何似破除都盡止管山¶
月松風¶
　　其四¶
出逢野人爭席歸覩山鳥銜花無妨淨行居士是否禪¶
那作家¶
　　弇園雜題八絶¶
　　西歸津¶
佛日瞻依咫尺其奈波羅乏船藉令折蘆北渡何似隻¶
<pb:KR4e0201_WYG_195-29b>¶
履西還¶
　　磬玉峡¶
尋源𣺌𣺌無際擊石泠泠異音病夫世念灰盡未許荷¶
蕢知心¶
　　紫陽壁¶
紫陽一壁乍開千疊磊砢崔巍不是祖龍鞭就却疑靈¶
鷲飛來¶
　　鼇背梁¶
<pb:KR4e0201_WYG_195-30a>¶
小立中弇鼇背俯㸔䆗窱㠝岏東澗藤縁西澗下盤花¶
接上盤¶
　　碧皺峯¶
一峯面孔螬食文以碧皺嘉名從此盧家老婢醉倒七¶
碗先生¶
　　九龍嶺¶
嶺頭頂立青松往往人呼九龍但作華陽好友不忘秦¶
世崇封¶
<pb:KR4e0201_WYG_195-30b>¶
　　廣心池¶
莫欺方池一畹對爾胸中廓然平吞雲夢八九别有世¶
界三千¶
　　芙蓉渚¶
薫風廣池佳麗白露一岸清華喚作玉兒俱得元家難¶
比蕭家¶
　　送楊寜叔歸山東¶
　　　楊烈寧叔者東萊之昌邑人也二十一以諸生¶
<pb:KR4e0201_WYG_195-31a>¶
　　　髙等應試歸失母𦵏畢徒步二千里謁余請受¶
　　　詩於錢生研精制科業兼通古文奇書其純孝¶
　　　髙志苦節獨行未易以更僕數今年學成别余¶
　　　而歸省墓因就試山東予之郵繻辭貽之資斧¶
　　　亦辭曰非吾徒步意也記東萊有毛文簡公者¶
　　　去生踰百年矣相業髙一時得大臣進退之¶
　　　義其領觧之齡即生嵗也因贈之六言二絶句¶
　　　且以文簡公為屬云¶
<pb:KR4e0201_WYG_195-31b>¶
不辭鄭𤣥負笈欲從匡鼎觧頥今日阿䝉吴下他年夫¶
子闗西¶
　　其二¶
百年汝鄉人傑一代山斗毛公毋論鰲峯冠頂要並麟¶
閣標雄¶
　¶
　¶
　弇州續稿巻二十一¶
