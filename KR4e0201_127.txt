# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:29.755655
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百二十七
<pb:KR4e0201_WYG_127-1a>¶
欽定四庫全書¶
　弇州四部稿巻一百二十七¶
　　　　　　　　　　　明　王世貞　撰¶
文部¶
　書牘三十首¶
　　俞仲蔚¶
春時附一詩及書知當達也賊益深無復下理貴人悉¶
海内兵攻之吾恐遂一擲耳仲蔚佳士顱肉作青精氣¶
<pb:KR4e0201_WYG_127-1b>¶
何可着賊手無力不能挽夢寐仙仙耳仲蔚知呉明卿¶
謫耶坐以談文章故當事者㡬一網盡然謂僕乃其魁¶
焉所深恨僕則以左右死者常自厭恨業障不自割斷¶
借人了之明嵗夏初可長得奉仲蔚也日坐樊籠訊諜¶
滿案作生平所無態苦甚苦甚武當笋風格袖領篔簹¶
昨過焦副使者雜油及蒜烹之一見欲嘔不覺匿笑此¶
笋亦遂當笑吾也人去便聊以問仲蔚¶
　　又¶
<pb:KR4e0201_WYG_127-2a>¶
前入呉見陸子傳先生僕欽其歸甚髙又丈人行也頗¶
與僕論詩僕舉足下似之渠云甚古雅少瀏耳僕謂瀏¶
政是呉子病故不應識足下耳今奉去素巻一册一欲¶
足下書古詩字倣錢大或遂多得數章近體亦可二三¶
鄉居極幽寂春來卉草種種又多海魚新菜差足奉也¶
足下興小佳便從藍輿舁來醉花下矣京師稱謂太厭¶
人僕與于鱗輩稍稍去之因呼字然僅施三五同志他¶
友生亦遂字吾吾不許也今以謂足下亡訝也¶
<pb:KR4e0201_WYG_127-2b>¶
　　又¶
邇人回附短啓并令家僕微有所助不知得徹覽否念¶
仲蔚圍城中寝食不寜天下大矣仲蔚故不渡江而北¶
或西從楚蜀山中樵採了此生奈何寄要領鋒刃間耶¶
事大槩已可見僕為老年銜上恩北門之托君親分深¶
不忍棄去耳不然僕豈嚇腐䑕者即黄冠胡難哉昨與¶
宗臣呉國倫約平生所著述人書一巻相授以備卒然¶
不可奈何所得仲蔚篇什雖出妙翰恨未悉今顓人需¶
<pb:KR4e0201_WYG_127-3a>¶
仲蔚平日詩亡論巻帙幸一一寄來秋凉當手為詮次¶
來嵗倘遂乞外付之梓人以比於名山大川之義仲蔚¶
毋過自抑南海梁有譽亦五子之一而今死矣海内僅¶
覺李守縱横逼人僕極兵力彼猶黄池之盟呉子我耳¶
然舍僕恐遂下風也當發仲蔚一笑¶
　　又¶
三得足下書良至猛虎吟前無作者昨見南來人冦似¶
小緩然數十白手叩臺城横殺将吏從容歸其大衆彼¶
<pb:KR4e0201_WYG_127-3b>¶
不肉我哉乆計以江而南與賊共之幸彼中乏英雄耳¶
閶門中諸小兒塗抹倚門便自相國色卒然問足下無¶
知者如僕固益不見齒沛父老習見隆凖公酒態謂是¶
風老公十日髙㑹威加海内始相驚一亭長作大舉止¶
千秋事業豈易令齷齪書生賞哉孔嘉亟為吾稱某子¶
甲吾數從人間見其詩未也此子風神小可耳便令侍¶
足下十年不作雪山苦行終落聞見宗耳前書邀足下¶
㧞家而北恐未易又足下帷房之好不輕復當且止全¶
<pb:KR4e0201_WYG_127-4a>¶
集何時付我世貞冬盡當得三輔讞獄使者十月可了¶
徑歸卧矣濬人盧柟賦手張左亞也足下物色之否¶
　　又¶
數辱損書勤篤備至題扇一章怳若偶坐清颸自流梁¶
生遂致全帙息鞅精蘭稍就披卒愧於足下無測髙深¶
愚不佞妄謂名世語不在廣如五七言古正始之音出¶
微入妙近體小有散緩恐一二微璺不無連城之累耳¶
赤牘委致義慶若在當令絶倒序記如馬逺山水圖類¶
<pb:KR4e0201_WYG_127-4b>¶
雖極人工終乖天則敢取十八付之梓人敬俟來命足¶
下謂僕所云髙士賛欲收仲長子卿非也乃子光耳語¶
見文中子中亦有前史載其度格足下偶忘之耶幼安¶
龍徳而隠變化莫涘髙士後先此其翹楚足下意若有¶
不足而收之者非所敢聞也幸自惟急須入集耳别紙¶
聊杼塵思以答來美當見揮斥¶
　　又¶
盛氏兄來辱損書及扇頭三絶之贈良悉來美郡非孔¶
<pb:KR4e0201_WYG_127-5a>¶
道遣信不易故於足下殊若沈簡精神之思托之夢寐¶
耳老吏平亭粗所便習雖酬訊匆匆頗有隙日以薦詩¶
書世人貴耳時便齮齕而僕受禀偏駁不耐杯棬乏博¶
山閟温之口而多中散箕坐之骨加以仲舉犯上之性¶
自附陳容同日之志讒間所積遽成丘墳當事既擬肆¶
其蠆心慫惥何縁亦側鳩眼臨發之日尊慈婵媛親䁥¶
汍瀾謂僕都謝筆硯逃形案牘入齊以來磬折熟矣亦¶
能粗語滑稽佐酒醆矣昨者上計吏還言朝堂内外盡¶
<pb:KR4e0201_WYG_127-5b>¶
為煨燼冦跡所至河流欲腥家君僇力矢石横拒出塞¶
幕府上事翻被鐫削北風甚勁南幕多烏又聞檇李有¶
數餘皇西則秦晉敗堞改阡心膽尚裂東則青兖大俠¶
亡命骨節盡痒生非其辰黙與變遘意氣所發亦欲淬¶
礪鉛刃仰希一割之用既而唯之手趾束絡躑躅何所¶
昔人有言吾不能為千古笑端也外則念玉石俱焚之¶
菑内則顧巢卵併及之變坐是竟食而三廢著終寝而¶
九起嗟也静推隂陽消長之㑹臚數史籍盛衰之跡往¶
<pb:KR4e0201_WYG_127-6a>¶
往符驗而僕最不幸心所不喜乃復得之明興裁抑門¶
第寒素雜陳而僕家乃六卿二人監司守令紆朱綰青¶
又不下數人此一徵也幼藉尊君之庇不耕而粢不蠶¶
而帛出無步趨日享再肉此二徵也束髪被薦踰冠登¶
朝𨽻司冦者九載而不被一讁今又猥賜金紫矣此三¶
徵也心所欲語口輒能導意所欲筆手輒能副譽不及¶
閭里而或鼔舞遐徼此四徵也雖使足下為僕解之何¶
以解也不佞三月之間盖以歸計隂請於家君再矣而¶
<pb:KR4e0201_WYG_127-6b>¶
未許曰汝其置余何地哉夫少也學未成而遽倍君非¶
所以處也且使長者親戈殳之役而衛其子弟彷徉於¶
鷄狗之社可爾僕敬謝無状因復需忍待罪東諸侯絶¶
旦夕之請抑鬱憏結而不得伸聊取夙所著作粗加編¶
定詩自騷賦古體以及近代文則繇序傳洎雜著往往¶
畧備人苦不自知薦醜百代以期偏嗜亦良拙矣即不¶
量未遂溝壑尤欲賦二京志五嶽續子長不竟之編剷¶
老氏未純之論九一其流付之山川而所虞如此所望¶
<pb:KR4e0201_WYG_127-7a>¶
如彼是将却日再中留望為㡬也足下能無笑其言乎¶
今海内之士家握靈蛇與僕金石要可指數衣冠之雅¶
于鱗日掲則呉生入室宗徐升堂伯承峻伯順甫二三¶
君子亦當兩廡山林之致足下擅其𤣥謝榛脩其短盧¶
柟采其材王治吹其瀾又聞呉城中有彭年黄姬水莫¶
叔明者可謂盛矣夫文章之士如韓非李斯班蔡孔禰¶
潘陸兩謝蘭摧玉折豈非造化之精惡泄人羣之舉忌¶
擅今日僕念諸君殆不啻念僕也勉旃強食自愛公署¶
<pb:KR4e0201_WYG_127-7b>¶
雖囂别有篠室可以娯性足下倘許躡屐僕便脂軏淮¶
口却掃齊門種種之懐尤未竟吐以待更發¶
　　又¶
春時身在人齒頰間又復老親躑躅戎馬之地故作書¶
多憺悶語足下讀之得無訝否陸生竟買舟而北附足¶
下書及扇來甚慰空谷足下歌行宛轉流麗故非凡語¶
特痕跡陶洗未盡去選尚隔一塵耳僕居恒謂子與如¶
醍醐和軟豐腴靡所不入今見足下解帶留連東吴菰¶
<pb:KR4e0201_WYG_127-8a>¶
蘆中便自有千古風流令人妬聞此舉淄青大都㑹也¶
襟帶海嶽多古賢士大夫之跡足下能杖䇿而來乎郡¶
厨雖索然脫粟之飯可以佐游足下無自苦人生百年¶
里中也政復何益¶
　　又¶
前者辱損書及風雅之貺爾時大人方候不測之命僕¶
與家弟塗炭衢路微聞嚴耗則方寸崩潰小測寛㫖則¶
精爽狂越無論仰和雖讀之尚未了了尋荷主上多竹¶
<pb:KR4e0201_WYG_127-8b>¶
宫之釐且念故劍敝履垂假闇昧曲貸可希餘息復延¶
驚魂稍定三復尋繹始知足下敦嚶鳴之好信疾風之¶
勁良用劌心至於攄藻瑰麗詠言幽雋三百之後此其¶
錚錚家大人所坐輕重行路明之至被搆本末未易一¶
二數也冀足下知已乆當自曉獨僕區區夙心於東海¶
一書虞昃日之将逮悵尋壑之無機歎文人之鮮永測¶
功業之難終不幸㝠蹈若合符節令僕身當之易耳僕¶
不憚碎首流腸曲旃之下第恐虎視眈眈坐以好名遺¶
<pb:KR4e0201_WYG_127-9a>¶
恨在獄以故削怨為脂柔憤作合匄乞匍匐若瞶若瞽¶
用紓旦夕耳日月如照雷雨終解與足下夷猶耕釣固¶
當匪遥不然夜臺之傍豈少僕一人哉呉中唐子畏每¶
言河清難俟後世知有唐生足矣僕每悲其意然此君¶
婆娑率於著述不能逮逺僕雖不才跳梁翰墨間自謂¶
無讓古人間一開巻至大歴長慶輒興阮生廣武之歎¶
足下視僕豈戀朝榮者外拙詩一什章十二頗冩所繇¶
兾暢來美豈敢濫續華貂凂稱金錯足下亮之而已¶
<pb:KR4e0201_WYG_127-9b>¶
　　又¶
家人來得仲蔚手書鬱鬱中更不堪讀為我釀涙耳頼¶
二章一破之筆勢朗朗超著如見米顛父子僕老不辦¶
事此舎弟頗好臨池便付之作津梁也長公遂棄仲蔚¶
致悼人琴固所不免亦願達者念有盡之期削無益之¶
痛毋徒戚戚自苦為也㮙嚴圓覺金剛維摩諸經大是¶
對證妙藥仲蔚勉之書來知走呉門哭子相故孺子千¶
里生芻也此君婆娑政坐宦薄著書未成嗣息中絶古¶
<pb:KR4e0201_WYG_127-10a>¶
語缺䧟世界殆為渠云耳世貞飲咽如昨甘泉中奏瑞¶
日新差得從雀鼠餘息他固未敢希覬¶
　　又¶
昨乞足下書陶貞白傳記已揮灑矣可便付去力僕自¶
寳禇河南哀册後偶再閱宋景濓方希古二䟦定知彼¶
所見詹本之為摹或為贋也第恐耳觀者翻據以蜉蝣¶
撼我又攷諸集不無異同要當以此册文為正聊識數¶
語須足下作蠅頭楷以鐵手腕發之令人益想見河南¶
<pb:KR4e0201_WYG_127-10b>¶
公用筆妙處當更為大具美食也吾忽忽無暇臨池而¶
意尚好之一嵗來所見獨項氏藏栁誠懸度人經佳耳¶
字極細而筋骨遒勁可愛真所謂大字蹙令小者文氏¶
出師頌有金書御題小玉壺印故宣和物但古法書家¶
稱蕭子雲出師頌不聞有索也豈蕭書行唐人以絹素¶
臨摹之自此本應募而一時鑒定貴臣悞指為索帖耶¶
縁閣帖内數行小類及後出月儀帖亦章草故耳昨復¶
見王百榖嘖嘖歎賞舒生進士箴决以為唐文皇真蹟¶
<pb:KR4e0201_WYG_127-11a>¶
僕謂文皇集無進士箴其用筆誠精熟然多肉而少骨¶
後人熟蘭亭聖教者亦辨之不必髙品且文皇自為箴¶
賜進士而以貞觀收藏小印鈐縫甚無謂也余言出二¶
子意惘然不樂然聲價亦頓减矣何當見兄以比抵掌¶
年來購集得宋四家及趙呉興凡十帖自謂頗精湯生¶
装池時更相許亦須足下一鑒賞懐素千文極合作而¶
足下不甚篤許不以勞公客卿也¶
　　又¶
<pb:KR4e0201_WYG_127-11b>¶
昨得足下書陶隠居傳哀册䟦真所謂小字有大法當¶
自僕評誠懸度人經語發之耳懐素筆故神駿第好以¶
意創造今人不熟千文或拆看多不可識此秃師妄欲¶
凌右軍足下大罵之似為山隂吐氣耳宋有張參政者¶
好作草聖每令其從子落槀至波險處問張亦不自辨¶
乃曰若何不早言使我忘之故亦宜爾米元章論書云¶
張顛俗子變亂古法懐素稍趨平淡信爾顛史當更甚¶
耶今世所傳顛筆劇少伯英殊愁大令桓江州帖或云¶
<pb:KR4e0201_WYG_127-12a>¶
是伊書果否然足下罵懐素而推豫章又不可解豫章¶
自云涪州以後全入素三昧然素結法緊豫章慢素腕¶
力强豫章弱故自有辨也足下又云性不喜郭林宗此¶
語的有見要令世人聞之僕日來眉頭得小展過此一¶
月濁醪妙理盡矣¶
　　又¶
足下遂扁舟送我虎丘當復聞虎聲矣羽王合諸名勝¶
跡足下而不可得大是佳事第令此㑹寂寂耳燕中風¶
<pb:KR4e0201_WYG_127-12b>¶
塵無面可避然每至談足下與叔平輒自洒然即諸貴¶
人聞之亦怳然自失也初入京㡬作衛司馬看殺疲頓¶
不復支今稍得息肩耳而又為文責所苦刺促竟日無¶
復佳興可歎可歎未審何日隠囊煎茶捉足下耳作嗢¶
噱也子與明卿雖似解然未可望除目顧觀察須促其¶
上道勿作逗留也¶
　　又¶
久不奉問家人從東來頗得足下状知杖屨無恙詞筆¶
<pb:KR4e0201_WYG_127-13a>¶
益健勝聊用自慰而已弟以三月登太和其瑰壮秀㧞¶
不知於三峨如何要自弟視五嶽琅璈象管斷續雲氣¶
中幡節婀娜聽如意指揮玉京太清之游當不過如此¶
也所不堪意者宫觀數十百畫作一家相羽流萬數無¶
一人捉塵尾作𤣥語遊客填道誦佛號振耳作謟希福¶
不减長安市乞兒且以晩顯故遂不得南宋以前人片¶
詠隻字令人扼腕今所上一賦四記百詠可黏置齋壁¶
當少文卧遊否年來不作賦既成讀之謂可文考靈光¶
<pb:KR4e0201_WYG_127-13b>¶
鼓吹恐亦是老態䕶短也錢叔寳秋凉欲過此倣王安¶
道例作圖足下為我書諸篇於册僕不能令後人稱三¶
絶庶㡬托驥尾以不朽耳所許冩圓覺維摩可就緒否¶
既乞休不獲未免婆娑山城軍事稀簡罷案之後僅如¶
一退院僧差有髪耳人便聊此奉候不一¶
　　盧次楩¶
足下四賦恒時某几案間私怪騷辨載胥巫沅涸潤揚¶
馬物故岷峨改色兹長已矣何圖足下河北傖父千秋¶
<pb:KR4e0201_WYG_127-14a>¶
絙也往者計出獄當抵薊門虚左而待者寜一日哉足¶
下竟舎我而往來邢襄間也以天之靈不我棄也亦得¶
遂善于鱗此子嶽聳於中原僕亦垤峙於江左后土所¶
命忘其崔嵬切劘下上無復宇宙楚人呉國倫淮南宗¶
臣呉人徐中行故南海梁有譽草昧特起偃蹇羣雄獨¶
吾二人者相慕說輦上君子遂成眈眈握節之日眤友¶
耳戒出毋問訊盧生胥靡也其於助君浮薄名不淺於¶
乎次楩足下吾自拾人間遺失物何預諸少年事耶按¶
<pb:KR4e0201_WYG_127-14b>¶
部過濬當疾飛騎載來並組北首斗酒之後揚扢風雅¶
身與足下旗鼓相當勉旃自愛兹僕已抵恒陽顓命邑¶
大夫致不腆之幣筆札者四五人受足下所草賦及諸¶
詩歌從郵中附來毋見避也¶
　　乂¶
騎而追我道傍莽蒼河梁間色也夕與茂秦長揖不作¶
足下繾綣故知竒人難再耳下衛河飽帆張風鳴榔㵼¶
流不旬日而抵燕大足暢懐為足下成五詩可自翫也¶
<pb:KR4e0201_WYG_127-15a>¶
毋輕令時人見之知復當南南殊饒山水恨乏我輩人¶
耳勉旃自愛不多及¶
　　彭孔嘉¶
匆匆避兵呉城未展契分不謂蕪詞得挑足下申贈繾¶
綣遂逾夙交雖形接未數而神晤獨深拜北行一章行¶
李増色乍入樊鞅數苦公私牽廹不得一致尺牘之問¶
足下亦間者濶焉每念足下時憮然自失也呉子輩佻¶
銳誇揚易相蝇集李宻未見秦王時態故不少足下與¶
<pb:KR4e0201_WYG_127-15b>¶
仲蔚獨持氣格不落彼度内良用珍賞如黄生奕奕風¶
調過廼翁多矣别作渠遂與足下並稱寜不拍手醉桃¶
花塢哉冦盜無已僕政坐奔走恐不長見足下幸自愛¶
眠食外薄物至可收¶
　　黄淳甫¶
呉城邸中獲奉珍吐江夏之秀端自不乏行巻觸目琳¶
琅獨足下連城耳一行入曹訊諜譏駁故復不少兼世¶
情酬酢種種輕難割斷僕幸不以有情待之對巻便自¶
<pb:KR4e0201_WYG_127-16a>¶
入無小罣礙足下相許否賊洶洶圍中知無廢嘯歌數¶
日變故必多忱慅牢愁之思幸示教一二僕每怪諸君¶
子好相標稱輒從某家索畫分韻限題組織牽就不縁¶
性真都略風格孔嘉跳梁亦所不免足下後來領袖其¶
毋作此伎倆也别紙成一章聊見鄙懐足下領之先公¶
文集刻成否¶
　　又¶
僮回啓篋則柑香襲人以一遺仲蔚一自供至今鼻端¶
<pb:KR4e0201_WYG_127-16b>¶
拂拂有天際真人想瓿菜色真如藍田緑玉囓之令氷¶
液流齒牙酒膓自滌真大快也恨乏曹子桓手筆形容¶
之使二妙沈鬱耳嵗暮劇有山隂棹興未出門而盡又¶
不及子猷矣¶
　　謝茂秦¶
别後再辱書不報豈其冗奪也以足下之未解于鱗故¶
既于鱗來謂杯酒郡齋釋然矣且為諸郎君解装焉乃¶
某則何敢一日忘足下曵裾王門醴酒無苦茂秦而知¶
<pb:KR4e0201_WYG_127-17a>¶
呉明卿乎不知其闌入五子眈眈虎視也余與于鱗悲¶
歌長安邸中更甚疇曩耳所不醳者梁生遊岱已矣而¶
足下滯漳河二三子復漂轉南北山嶽卒起為歡鮮嗣¶
奈何于鱗亟言曽於游燕集有所雌黄余亦得效一二¶
可即封寄加訂裁為傳之江以南無秘也按部漁陽垂¶
當發傳聊於于鱗布其區區强飰自愛¶
　　又¶
鄒處士張武部來再得足下詩復從問起居曵裾自若¶
<pb:KR4e0201_WYG_127-17b>¶
尚平之累都畢不每念足下食指多何以詩飽世貞比¶
治刀筆多暇即眈眈柱後恵文能撓我一觴一咏為也¶
于鱗歸言足下騎而追送且百里綈袍戀戀猶故人哉¶
獨不能如不佞作罷官歌相遺耳顧聖少歌行鏦錚大¶
非足下家也幸規之為深湛之思乎其人今何在留書¶
足下待其來以授之鄴中諸王藻聲蔚蔚醴酒不薄足¶
下無苦¶
　　答王貢士文禄¶
<pb:KR4e0201_WYG_127-18a>¶
世貞東南之鄙人也日者先君子大故不能即從地下¶
以為千古之人子辱自奉諱來鑿坯塞兊夐謝世路雖¶
二三故人訊問時闕更用自安而執事獨不鄙恵之書¶
重見推假謂為長卿子雲復出足下豈有所過聽耶僕¶
不才束髪時氣豪腸肥妄命管翰輕為撰著竟不闚古¶
作者藩域而狂聲已㡬碎人齒鍔間余髪今種種矣毋¶
能為矣足下幸勿過聽也書到後公除甫畢為鄉里項¶
領所苦已稍間悉發之益自愉快不謂足下知有僕謂¶
<pb:KR4e0201_WYG_127-18b>¶
僕知有足下也藝草雄麗奔逸古歌行其在建安下大¶
厯上乎文出入荘荀淮南諸家其猶頫視唐宋乎稗官¶
家言談名理其表裏伊洛乎談經濟陸賈班嗣之流乎¶
以足下才若此奈何不令擁簮筆承明石渠之間抗論¶
國是不則亦駕雙熊汎五鷁用口舌立功萬里外而猶¶
齲齲旅進退於公車之門噫世必有任其責者足下何¶
怪足下又欲輯明諸先生文辭為一代言甚盛心也至¶
謂僕為叙則非僕所敢任僕嘗私有所評其畧國初諸¶
<pb:KR4e0201_WYG_127-19a>¶
公承元習一變也其才雄其學博其失冗而易東里再¶
變之稍有則矣㫖則淺質則薄獻吉三變之復古矣其¶
流弊蹈而使人厭勉之諸公四變而六朝其情辭麗矣¶
其失靡而浮晉江諸公又變之為歐曽近實矣其失衍¶
而卑故國初之業潜溪為冠烏傷稱輔臺閣之體東里¶
闢源長沙導流先秦之則北地反正歴下造𤣥理學之¶
逃新建造基晉江毗陵藻梲六朝之華昌榖示委勉之¶
汎瀾如是而已於乎假足下即不薄此言而姑留之聞¶
<pb:KR4e0201_WYG_127-19b>¶
者得無掩耳而走乎僕與足下數百里隔能命一舟見¶
訪彼此揚扢必有當者又鄙作凡六十巻談藝四巻記¶
朝事兩種種各廿巻爾時盡出之以佐足下舞劍之樂¶
足下為何如¶
　　又¶
每辱足下一賜書輒浮白呌舞至醉僕﨑&KR0706;歴落與世¶
長左已矣不快足下知僕快世有足下也今世不能識¶
一丁人始習雅步談性命文士業操觚翰者又不能通¶
<pb:KR4e0201_WYG_127-20a>¶
概時務乃足下獨不然足下髪種種矣而心甚長僕又¶
安敢自足老死酒食間也劉生間則談足下髙態輒令¶
人欲誦左太冲振衣千仞岡濯足萬里流語勉旃非乆¶
當面亦欲足下一知孔北海耳蒙示大學古本僕尚未¶
得其說無以復也此書謂自紫陽後始完不知自紫陽¶
後方始聚訟耳僕以為不若求之心可也談藝六巻頗¶
匹之鷄肋幸教而正之¶
　　與沈嘉則書¶
<pb:KR4e0201_WYG_127-20b>¶
嵗杪承枉弔以足下歸思廹不能留乃聞躑躅朱顧間¶
意甚望之張大司馬使所得手書累紙惓惓之屬似猶¶
不遐遺我也七月内于鱗兒駒以其父全集來手為校¶
讎畢入梓矣呉髙州近一入啓事想不至淪落子與作¶
夜郎王意謂勝執虎子何肯投劾也足下想誤聞耳不¶
佞入春善病㷀然之軀㡬復從于鱗後改火行乃矯健¶
闔門坐苫於蔵經閣作老蠧魚三食神仙字矣足下調¶
我米汁之好縁欲扶衰時或有之小秖園一丘一島數¶
<pb:KR4e0201_WYG_127-21a>¶
椽屋百本水木芙蓉水竹日勝當足下所欲聞也露臺¶
如命或七言律一其次聮或可置楣表於足下湖山實¶
境稍切耳¶
　　又¶
足下云水中摸瘞鶴銘可讀者大是竒事此正是豫章¶
鼻祖足下戈法想為一進矣足下又盛稱傾槖獲揚州¶
瓊花記石頭城中一催粧詩貴於三斛珠今何至傾槖¶
耶此花終為人鳥宫取去朱邦憲囈語至於玉帝所薦¶
<pb:KR4e0201_WYG_127-21b>¶
足下作代人不允大可畏也邦憲遂爾長逝覺呉淞以¶
東無復人風雅侠烈事事在目真慨痛深陸與䋲以此¶
君事見脅斷酒不佞謂邦憲頼酒不作四十九年虚生¶
耳九月與子念輩汎太湖登洞庭幽探壮覽覺此身如¶
出天地外歸從鄉里應酬杯酒作劇覔語竒凡中半耳¶
記一首詩三十餘首方付梓完日呈覽也足下為玉叔¶
紹俾叙其文玉叔文故峻潔饒竒思僕何能為役足下¶
計之覆瓿可也長淮限人恐無有能物色足下者不虞¶
<pb:KR4e0201_WYG_127-22a>¶
桂玉哉幸自思之對客不一不一¶
　　寄沈茂才書¶
不佞獲從嘉則遊間則誇小阮不置也且曰令此子抱¶
鉛槧而從二三大夫驅於中原者必不後矣不佞因已¶
私識之而㑹嘉則從足下所來辱賜書讀之即無論其¶
文辭瑰麗乃寄嚮傾注栩栩紙墨間矣豈嘉則亦遂先¶
僕於足下耶不佞負大憯天地間萬事瓦解已乆為豪¶
傑士大夫所棄雖然不佞亦不願其更收也伏蚓沸蜩¶
<pb:KR4e0201_WYG_127-22b>¶
為氣機見廹不得已而有聲豈以自愉快哉嘉則既已¶
誤聴而足下復艶傳之将使不佞愧而走耳獨來教有¶
垂訪意春時倘遂鼓枻為十日飲僕乆奪賢叔氏髙陽¶
印章當解以佩足下嵗晏海邑零雨牢騷臨書不勝懐¶
悒¶
　　與殷無美書¶
近於月下登天池山出小語叩耆宿已冒雨聽泉聲還¶
訪袁儀部偕二三名勝徜徉虎丘張氏園時有少年佐¶
<pb:KR4e0201_WYG_127-23a>¶
酒糺輒念少足下一人耳然聞足下於南翔社㑹中作¶
風流魁其樂尤甚當不復念我袁生更自夷然孔嘉稍¶
健能劇飲喜以報足下莫公逺持一畫投詩於轅門欲¶
藉此為南遊計其人足下所素悉且貧甚幸少有以慰¶
藉之足下得無笑僕復作徐汝寜乎¶
　　又¶
僕昨者欲從足下得諸公志銘或表状之類以益僕所¶
有琬琰録者耳不意乃以録草來得窺賢者著作之盛¶
<pb:KR4e0201_WYG_127-23b>¶
然用是竊有助於足下也計足下不甚筆削其原稿出¶
何人手不雅馴乃爾以僕所知呉文端乃以宗伯學士¶
理誥勅耳後出為禮部又出為南吏部而列之大學士¶
王虚齋先生以南兵侍歸而列之都御史周公詔太常¶
卿耳贈官得侍郎先君右都御史而俱列之侍郎朱恭¶
靖公南吏部而去南字何也僕於國朝諡法姓名俱有¶
之今徐公源無諡而稱忠恵徐公縉諡文敏而曰文端¶
何也其它尚未可指數又僕所知者崑山周公鳯鳴即¶
<pb:KR4e0201_WYG_127-24a>¶
康僖子為大理寺丞方直有風猷以公事歸數十薦不¶
起方公鵬以庶子為太常卿乞歸文學行誼卓犖有聲¶
弟御史鳯亦數言事而俱不及何也其次則二陳祭酒¶
一名霽一名寰者雖四品然太學師又館閣舊臣也張¶
石川寰為通政㕘議通脫有山澤間聲其父知州公尤¶
髙曠有致家兄提學世芳出處大節皎然俱不應寂寂¶
也陽湖先生雖賢然其人尚在而遽為之傳則今嚴殿¶
學劉兵侍諸公俱當傳也足下幸再詳之且請以告張¶
<pb:KR4e0201_WYG_127-24b>¶
公呉中稱文獻甲天下毋令為少年所窺不一¶
　　答王百谷書¶
近從伯龍所目足下諸篇意竊艶慕之不揣以離薋園¶
為瀆遂荷不鄙金聲鏗然使我松桂生色雲霞更態輒¶
手一縑步叩𤣥亭見阻閽者邑邑東返還就伯龍間知¶
足下善病状且云於呉子多所避當應門不察汎以逰¶
客待耳方在傾渇忽走一介以累牘見慰悰托斐然至¶
於射洪之巻遂奪正始蕺山之箑闌入堂室一時得之¶
<pb:KR4e0201_WYG_127-25a>¶
便是貧里寳珠良恐仰負暗投至意僕自束髪知弄觚¶
翰已厭射時調二三友朋左提右挈並驅中原旋遘家¶
難跧伏草土公除以來忽忽無賴牧䜿野叟皆得操不¶
律汙薄蹏相狎雖有酬和雅非素懐逺愧夏侯刑餘之¶
卻退懲正平尸塚之慟隋寳和璧付之人人掌無私拊¶
脣不暇反何圖淳父之外復有足下才出一語便足連¶
城将結金蘭附言蘿栢乃聞垂有京輦之游雄飛雌伏¶
接翼無期勿愆浚恒敢布私臆大抵北士沈雄興寄多¶
<pb:KR4e0201_WYG_127-25b>¶
乏南客穠宛氣骨少柔損益之間是在足下僕且老矣¶
側聆大吕懸之清廟而已¶
　　又¶
昨小僕北行時謂足下已發矣乃聞朱門有好絃者方¶
自恨失之而足下書至肝膈累紙及啓所為先君子誄¶
辭奏之松栢間悲風飂然如和偉元之慟俟足下歸當¶
百拜以謝也承示倦游之思及所得半偈齋中物大士¶
想亦為動色矣何况僕乎元老宰公書來相勸駕不免¶
<pb:KR4e0201_WYG_127-26a>¶
令舎弟一出答其意如僕半殘之軀留置丘壑間異日¶
可以見先人地下耳别示云云足下誠愛我然所謂刺¶
刺者似未解人意僕不出乃可忌耳魔波旬急佛湼盤¶
粗似得之且足下方壮僕安能偃然耶此語可發一笑¶
第勿令人聞也¶
　　又¶
念昨過足下與足下見過舟中雖兩接杯酒奉談笑然¶
忽忽多醉夢中語武林山水如畫苕霅間尤自清逺恨¶
<pb:KR4e0201_WYG_127-26b>¶
以髙車大艑辱之且不欲數數動人姑一再領略且與¶
私約異日作一芒鞋竹杖縁耳足下更不忘我逺使手¶
書勤勤慰存軟語清謔宛然如覩眉宇快然快然白司¶
馬佐江州時年四十四有詩云老婦低眉事舅姑蘇長¶
公守湖州亦正得四十四僕今其年矣顛毛種種豈復¶
堪此躑躅足下幸以蓴鱸時候我可也金令佳士敬如¶
誨不一¶
　弇州四部稿巻一百二十七¶
