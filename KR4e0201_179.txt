# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.056645
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷五
<pb:KR4e0201_WYG_179-1a>¶
欽定四庫全書¶
　弇州續稿巻五¶
　　　　　　　　　　　　明　王世貞　撰¶
詩部¶
　五言古¶
　　肖甫有中山開府之報喜而有寄¶
衡門掩疲病稍與塵事絶峥嶸嵗莫天覆盆何由雪忽¶
枉故人問令我屐齒折尚書尺一下符璽行當發蹙金¶
<pb:KR4e0201_WYG_179-1b>¶
雙蟠螭天子所賜鉞鐵冠嶷其角豸繡殷猩血内臺捩¶
眼鼻左輔當喉咽始知中山篋更成中山節太陽吐朝¶
暉羣翳俱消滅崇蘭汎賓筵畝蕙成私恱榮卑雖異勢¶
物性區以别子其奮馳騖余衰安寂蔑¶
　　奉安道經一藏於閣西室敬述¶
太上攜衆真逍遥于玉清蟻觀下土士穢濁錮三靈慈¶
憫激流徽貫珠自泠泠精微綴宸章錯繡何青熒軒轅¶
啟隂符𤣥女駐緇軿靈威抉潜宫禹文不沈冥𨼆約五¶
<pb:KR4e0201_WYG_179-2a>¶
千言致柔澹無營洸漾漆園叟㳺戯與道并内景散蕋¶
珠洞玉啟丹扃南真紆初秘縁㖟在興寧濫竽昉靈期¶
殽玉實光庭及乎宣和季紫色復蠅聲誤解抱朴書九¶
咽燄煙生妄謳紫陽咏怳焉喪其精罔象獲𤣥珠中智¶
謂非誠將配西天言及我東魯經含輝各垂照皦若日¶
月星澄乳出醍醐和美故無争分流雖殊派不悖當並¶
行小兆匪南董慨焉慕赤明上論九𤣥度下紀萬椿生¶
竊從𤣥卿後良常勒新銘¶
<pb:KR4e0201_WYG_179-2b>¶
　　孔陽宗侯有亭曰依隠亭四傍皆竹余為賦之¶
東方昔翫世大隠金門側(朔傳云依/𨼆翫世)之子固沈淪宗正¶
通屬籍家有淮王招人歌嵗星謫飽飱淇澳菉嘯弄瀟¶
湘碧唐李百萬葉疎者曰太白結友栖竹溪舉世宗六¶
逸子亭以子名子名借亭得試一展吾詩是否人間色¶
　　周郎蚤夭項女未適而死殉之合葬於周¶
君是岐路人女是父母身父母業已許那能不屬君君¶
今既玉折女豈獨瓦全生當愧白日死當快黃泉丹旐¶
<pb:KR4e0201_WYG_179-3a>¶
從東去素旐從西來兩旐東西合纒綿不得開黃蘖化¶
為松那知苦中久十六項家女千年周家媍君面女不¶
知女心君應得不似郄家兒倉舒渾未識團欒女貞樹¶
煜若銀河洗不似韓憑木將情作連理伯夷豈殷民為¶
殷表君臣首陽一抔土萬古歸其仁我欲竟此曲此曲¶
悲且長結為金與石融為冰與霜¶
　　題雙松巻蓋嶺南蕭公之手植而其子别駕君讀¶
　　　書其下者也¶
<pb:KR4e0201_WYG_179-3b>¶
赤松游南海手實貽蕭郎自云温山種鸞鳳所庇藏峭¶
蒨雙喬柯矯若龍雙翔東樹延夕舂西枝媚朝陽歸雲¶
不隻栖偃蓋必相當謖謖元禮風勁節抗𤣥霜颼颼𢎞¶
景颸清音韻素商有子饌銅盤書聲出琅琅丁夢終見¶
叶賈對良豈荒下當種靈珀上當棟明堂寧學家少府¶
齋前俱白楊¶
　　答贈曹子大同¶
荆玉游中土連城不復償武夫迫相淆璠璵蔽其光所¶
<pb:KR4e0201_WYG_179-4a>¶
以神自泣黯然思陵陽空谷産猗蘭無人自芬芳菉葹¶
羣來狎根株不相當所以希拂拭願登君子堂淮南富¶
耆碩曹子乃其良漁獵六代藪馳騁百氏場五十困公¶
車六十釣滄浪著書累萬言不博俸一囊鶡雀暮來棲¶
萬目呼鳳凰竊悲千秋瑞長鎩五色章惠而好我音攜¶
我以同行知已何必多寸心暴秋陽結交何必早嵗晚¶
見冰霜¶
　　敬美弟杜門信州移文乞休賦此寄之¶
<pb:KR4e0201_WYG_179-4b>¶
寒霜日夜零廓落成晏嵗羈羽坐空條疇能不愁思愁¶
思望故鄉安為久留滯故鄉足稻粱處者甘其惠伏羅¶
更以詳忽來誠可畏不覩雙飛鳳摩空適其志晦顯何¶
足陳無營乃為貴¶
　　其二¶
侯生縻抱關㑹計委宣尼不復知身賤焉知貴為誰大¶
塊博物形自古多參差得失若浮萍汎者偶值之髙位¶
多折腰韋縞乃信眉黃鵠游於田尺鷃笑其卑狎世誠¶
<pb:KR4e0201_WYG_179-5a>¶
非易避人良豈宜¶
　　其三¶
彭蠡滙大江洪波浩洋洋零雨久滯淫牛斗攝其光匣¶
中雙飛龍生不剷名王一旦埋槁壤時時嘯寒霜(闕/)¶
貌若蘭不因風菲芳盛年中自失垂晚怨朝陽逝晷不¶
我還撫壯當自詳無為愛一壑坐使𤣥髩蒼¶
　　題小桃源圖¶
出郭只十里種桃近千樹主人非避秦亦不嫌客顧有¶
<pb:KR4e0201_WYG_179-5b>¶
酒且賞花酒盡應須去試語劉麟之何如此中住¶
　　胡楚玉法門之龍象也雖混跡㞐士而超契應真¶
　　　一旦别余游五臺禮文殊大士感此賦古體一¶
　　　章以贈¶
五臺小五嶽梵天作真境一嶽為一臺秀出太行頂青¶
分鷲嶺潤白破雞足瞑七寶蟠紫空(樹/也)三珠噴香井(泉/名)¶
靈花時自秀法雨長夏冷吾聞古師利結法當茲嶺不¶
避老宿嫌時時神猊騁楚公乗古來少小發精猛服從¶
<pb:KR4e0201_WYG_179-6a>¶
居士便心作苾蒭静托鉢行别余去去入幽迥聖燈悟¶
來現佛日塵内永不畏毒龍攝所畏在光景若叩清涼¶
臺翛然在衣領¶
　　贈卓徵甫光禄見訪弇園作¶
我愛卓王孫雋聲滿人口牀頭一鷫鸘時時為客有已¶
工光禄吟復耽步兵酒白榜叩紫荆青絲繫楊栁不為¶
噉名來能談塵外否¶
　　凌大夫且適園¶
<pb:KR4e0201_WYG_179-6b>¶
為園何必廣聊以答吾寄勝從蘋洲采媺許薌林媲水¶
石有真色桑榆信所植好雨東南來百卉欣自媚時禽¶
宛宛鳴鯈魚悠然逝念彼非有托叶此成偶契谷愚豈¶
真徙河清焉可俟尺鷃與雲鵬逍遥不相倍有待終愧¶
煩無營乃為貴¶
　　王丈汝止偕張牧過祗園作¶
皇穹不愛道爰産良知翁奔走舉世豪先生得其宗說¶
法五十年甘雨天南東張牧如平陽避舍舍蓋公輕榕¶
<pb:KR4e0201_WYG_179-7a>¶
白接䍦坐我祗園風恢諧與觴欒盎然皆春融我聞羅¶
什師時時邇淫躬及乎飯棘針亦與常飯同乃知青蓮¶
華無妨淤泥中語罷一自笑廓落髙天空¶
　　唐伯虎畫牡丹下睡猫題者不甚快意因戲為作¶
　　　之¶
白日當卓午貍奴睛一線胡為尚頽然曲肱掩其面得¶
非薄苛醉毋乃干陬倦風吹木芍藥時時墮芳片墮者¶
作裀褥留者充帷帟髙卧時未至雄才晚方見縱橫羣¶
<pb:KR4e0201_WYG_179-7b>¶
鼠輩未解事機變牙爪攅㦸霜飛騰掣弓電詎止無當¶
鋒誰與敢奔殿刳裂懲狡貪吮咀慰酣戰能令此輩空¶
不愛通侯劵丹青何人手唐子少豪健賣駿足偶蹶屠¶
龍技方賤韜精恣鼓跌含意在荒晏鮭鰕苟不乏猫鼠¶
各自便猶勝李雟州揺尾媚娘殿(蕭妃以媚娘他生當/為鼠也巂州即李猫)¶
　　送印上人歸銅梁詩有序¶
　　　上人銅梁人也十九薙髪從師求道尋入鐵圍¶
　　　山内觀久之怳若有悟乃徧游藂林㕘訪耆宿¶
<pb:KR4e0201_WYG_179-8a>¶
　　　證其所得西登五臺瞻禮文殊道場因附舟渡¶
　　　江栖止諸名刹一日别余曰吾且歸銅梁矣余¶
　　　謂上人猶有銅梁在乎上人無答亡何所齎衣¶
　　　鉢為一行者持去上人示悴色而語之余謂上¶
　　　人猶有衣鉢在乎復無答已而又曰行矣必得¶
　　　子之一言而重余謂上人猶有不佞之一言在¶
　　　乎復無答余謂此世法也苟順世而無罣礙歸¶
　　　銅梁與不歸俱可衣鉢之存與失俱可得不佞¶
<pb:KR4e0201_WYG_179-8b>¶
　　　之一言與不得俱可子之鄉有崌崍先生者能¶
　　　順世者也試以予問質之於是上人行而余為¶
　　　一古體以贈且用青蓮句作起語¶
大師銅梁秀托鉢婁江潯向余忽西笑笑指卭山深出¶
既無定所歸應無住心吾聞梵天界步步蓮花金茲地¶
且不戀況乃思故林兩足隨世縁耆宿有知音¶
　　題弇山園¶
惟古弇州西國以君子稱其人皆胡耆少者亦籛鏗中¶
<pb:KR4e0201_WYG_179-9a>¶
有五色鳥仰吭向天鳴金母餞周滿琬琰鐫令名海上¶
吐三山儼若芙蓉城雲根秀特出風巖類削成游者詫¶
天工焉知人所營轉徙一畝宫其寛不容肱徇情豈不¶
怡余適乃忘情長生豈不佳余學在無生¶
　　題𩀌薋園¶
昔當遘時屯掩跡遯閭井所難近市喧復深在原警選¶
地不在遐步武得佳境雲來白石古雨去蒼苔静瀹茗¶
爇妙香為我迴酩酊指麾勤剪刈毋使薋菉逞斯物豈¶
<pb:KR4e0201_WYG_179-9b>¶
余讐虞為芝蘭梗晩途悔别擇返心皈平等怨戚與愚¶
賢相將共箕潁¶
　　題澹圃¶
吾弟善為幻荆榛忽繁麗春風瀰天來為汝雕萬彚綺¶
目無不足炙口有餘脆時維八九月獨往足余憇水涸¶
天根見木凋地肥既丹雘俱剥蝕唯餘一真際進我天¶
人粮翛然禪恱味冶游諸少年五都競為媚毋以雞肋¶
觀奪我羊棗嗜¶
<pb:KR4e0201_WYG_179-10a>¶
　　題約圃¶
余有先人廬不能飭衡荆樵蘇來共之鳥雀自從橫吾¶
兒慕老圃聊為一經營梅桃凡幾樹脩竹百餘莖取勝¶
唯一池弱不任揚舲茅屋八九間文之軒若亭小丘僅¶
踰仭強亦以山名又復名其圃曰約差勝盈君看芥子¶
中須彌了不贏¶
　　入弇州園北抵小祗林西抵知津橋而止¶
維東有蕭寺澄潭面若鏡步武稍逶迤林香發幽興荼¶
<pb:KR4e0201_WYG_179-10b>¶
䕷組春翫橘柚文秋飣祗林未易攀仙源或堪偵胎禽¶
引圓吭萬樹竅相應游履自麇集毋勞開蔣徑¶
　　入小祗林門至此君軒穿竹徑度清涼界梵生橋¶
　　　逹蔵經閣¶
衡門枕遊逕往往嚴扃鐍中有小年日不與俗客說幽¶
亭抱脩篁三垂碧於玦殘陽過林表餘映散瑣屑長者¶
所布金蒼苔互明滅徑窮勝自出地轉天亦豁白榆䕃¶
銀河怳疑梵王設穹閣樹杪呈二藏各安列空王本不¶
<pb:KR4e0201_WYG_179-11a>¶
空苦縣有真恱余本一蠧魚安能不自役¶
　　度萃勝橋入山沿澗嶺至縹緲樓¶
兹橋綰羣流并割三山半舉頭一峯尊翼者亦簮漢下¶
有突星瀨恠石鳥獸竄宵行或見怵燕坐出深翫窈窕¶
逕復通蜿蜒勢中斷白石紆清流信意可枕盥稍南穴¶
其背忽得天地觀却顧所入山依依在几案念此回環¶
機欣然一笑粲¶
　　自縹緲樓絶頂而下東穿潜虬洞¶
<pb:KR4e0201_WYG_179-11b>¶
髙樓足怡曠展眺意已窮俯身狎鳥道側足探虬宫迴¶
光一乗隙羣玉皆玲瓏下滙湛湛流磐石居其中雀躍¶
三過之前復畏蒙茸西南一虚竇隠𨼆復溶溶遥與突¶
星㑹邇則天鏡通幽閴難久留吾將汎空濛¶
　　由西山别磴至乾坤一草亭西北望城樓西南望¶
　　　武安王廟¶
沿泝石瀨傍十磴突平地本謂入山深那知出山易旋¶
螺結湫頂步武一茅亭俯看牆外隴鬱鬱黃雲平落日¶
<pb:KR4e0201_WYG_179-12a>¶
滿麗譙粉堞尤羃歴簫鼓𤼵叢祠野火起枯栢興盡欲¶
下來曲水弄餘暉忽過金粟嶺天香逗人衣¶
　　穿西山之背度環玉亭出惜别門取歸道¶
青虹跨髙嶺雌霓隠其下傍穿度窈窕忽上得瀟洒釣¶
磯字忘魚亦復無釣者萬玉出素粧微紅露妖冶俄為¶
出山路使我恨眼踝一步一回首誰能遽成舍¶
　　由月波橋而東望梵音閣¶
飛橋掛西嶺遥與中弇通明月組文波萬穎射鮫宫諸¶
<pb:KR4e0201_WYG_179-12b>¶
峯一十二獻巧争為雄奮肩若飢猊垂首如渇虹憔悴¶
欲沈湘飄颻獨凌風仰盼雲間質梵語錯青紅一柱錦¶
突兀孤峯玉玲瓏雖疲子猷接未悲阮逕窮¶
　　穿率然洞入小雲門望山頂却與藏經閣背隔水¶
　　　相喚¶
迤邐山深洞盤石不盈步欲幡藏中言於兹可喚渡閣¶
影施崚嶒諸峯借丹雘迴屐探薜門介然見雲路陽崖¶
納綺照隂壑含冰沍枝樛幄成結澗古藤堪度拊石何¶
<pb:KR4e0201_WYG_179-13a>¶
泠泠爽然若韶&KR0500;¶
　　壺公樓之背對廣心池之小浮玉¶
中弇固饒竒其陽頗陿塞未暢目界觀而以疲足力兹¶
樓既北啓恍若天地闊流峙賈其華明晦異昕夕當眸¶
小浮玉宛宛自為色呼酒一酹之與爾相主客却笑壺¶
公壺假幻成所適¶
　　汎廣心池穿散花峽之東泠橋¶
殘潦足滄浪沆漭亦蹄涔況此魚鳥地俯仰見宏深刺¶
<pb:KR4e0201_WYG_179-13b>¶
榜故有餘揚帆稍不任曲几列殽觴嵐翠時見侵宛轉¶
娛暉渡徬徨嘉樹林飛瀑當面來勢若瀉千尋迴潨斂¶
東峽髙岸吐隂森輕颷散紅萼沾者酒自斟雖復拘方¶
士那能不披襟¶
　　度東泠橋蟹螯峯下娛暉灘¶
巗巒謝雄麗花竹入蕭閒㸃綴一二峯映帶逺近山醉¶
舉畢氏螯忽掣向雲間流杯石芙蓉鑿井青連環徑轉¶
目忽開焉辭足蹣跚藉磴坐青葱臨阯弄潺湲竊為忘¶
<pb:KR4e0201_WYG_179-14a>¶
歸詠風流庶可攀¶
　　由雲根嶂之背度雙井轉嘉樹亭¶
躡屐穿雲根怳見雙明星下有百尺泉轆轤破泓渟出¶
沒沿澗幘向背臨溪亭老樹何年植鬱作虬龍形逗雲¶
擁芊眠蔽日結沈㝠廣池無煩暑曲檻有清泠何必平¶
泉石憇此酒亦醒¶
　　自分勝亭沿留魚澗度玢碧梁¶
孤亭介林端隠顯表異岐髙樹上干霄萬卉發華滋絶¶
<pb:KR4e0201_WYG_179-14b>¶
澗若脩蛇屈曲復逶迤微飈激清波鱗甲忽㕘差游魚¶
迷故逕落英戀迴漪絶壑架飛梁可以探翠微所至與¶
目謀焉知足力疲¶
　　由玢碧梁踰險得九龍嶺¶
澗窮路欲絶兹梁忽中亘下當舍身壑上當側足徑雖¶
爾踸踔中悠然見宏勝偃蹇九丈夫相觀易為勁晨露¶
被膏沐夕颷發清聽生不願秦封但願不違性¶
　　傍廣心池為斂霏亭與振屧廊相對¶
<pb:KR4e0201_WYG_179-15a>¶
夕景無不佳此亭有餘姿紫翠在諸峯迴光弄漣漪倦¶
鳥將趨宿猶復念渇饑鯈魚驚隙照羣躍不支持雖爾¶
近昏黃呼酒且自怡為樂當遲暮兹意將告誰¶
　　登來玉閣俯廣心池與西山對下為振屧廊¶
昔我栖兹閣兹閣臨廣池澄月激文波灧灧破簾帷攬¶
衣起徬徨怳然見三垂皎鏡中天懸萬玉正㕘差下有¶
振屧聲故人谼中來屧聲一何厲語笑何柔怡為我標¶
來玉比德良不𧇊¶
<pb:KR4e0201_WYG_179-15b>¶
　　文漪堂臨廣池前為小浮玉¶
崇軒俯朱欄脩廊聳層觀文漪縁颸起鯈魚時泮渙近¶
島如覆敦遥岫若層案聊攜二三子相與同兹翫青山¶
入我屋素壁光凌亂書以賞心辭咏言仍三歎¶
　　穿竹逕度知還橋入文漪堂¶
遥岡織叢翠導我穿羃歴鳥倦亦知還況乃遊人屐窈¶
窕得平橋夷猶坦緗席相慰目已飽相勞足初息有酒¶
故可呼無酒茗亦得¶
<pb:KR4e0201_WYG_179-16a>¶
　　先月亭後擁竹前俯廣心潭¶
初日固自雄不如初月色諸嶺猶黯&KR0034;此亭最先得微¶
輝現眉宇潜穎窺間隙叢篠玉破碎澄波金融液呼杯¶
一受之晶熒若珠珀使我肺腑間廓如廣寒宅¶
　　答寄屠長卿¶
人固未易知知人亦未易之子非傾蓋興辭逺相媚謬¶
以良璞珍入眼豈為貴余本﨑嶔者失身墮文藝龍卧¶
苟不堅奔走成晩嵗雕虫不利人浮譏滿天地昌歜栖¶
<pb:KR4e0201_WYG_179-16b>¶
江沚謬中聖賢嗜愧無瓊玖報贈言或可繼一念百里¶
間春榮與秋悴范生始文苑班公僅循吏毋以簿牘煩¶
此中有精意¶
　　為張叟題聽庵¶
山神饒伎倆時時惡聲進吾子既庵居不聞亦無盡云¶
胡以聽名徒然擾方寸自言百不入一唯天是信既傳¶
天聽卑復道天語近五十命已知六十耳當順自此從¶
心年的應無悔吝我語君莫聽君聽我當論何以絶聽¶
<pb:KR4e0201_WYG_179-17a>¶
根悠然空五藴¶
　　張山人寓侯先生適園得詩廿二首見示因留宿¶
　　　我弇州園五日而贈以此詩¶
讀君適園詩留君弇園住試拈弇園景何如適園趣徃¶
徃清夜㳺亦有曹劉句所少但乳柑乞栽三百樹¶
　　題三笑圖¶
　　　蘇子瞻題三笑圖不言為何人後人引以為虎¶
　　　溪故事而謂為陶靖節逺公陸脩静者或是宋¶
<pb:KR4e0201_WYG_179-17b>¶
　　　元嘉初陸脩静非梁普通中陸脩静也吾嘗㳺東¶
　　　林寺其前一小溝潺潺流一石橋踞界之僧指以¶
　　　為虎溪然太近恐非故虎溪也其面為香罏峯蒼¶
　　　翠拂天此畫景不甚似而人頗古雅戯題一詩¶
逺公白蓮社鬱若人天師破戒飲陶令違誓過虎溪逺¶
方一大笑陶意竟攅眉乃知病維摩不受彌勒窺何物¶
陸道士千載亦傳疑¶
　　王鴻臚同瑴乞歸以養母也黎惟敬内翰合燕中諸¶
<pb:KR4e0201_WYG_179-18a>¶
　　　名士以詩送之而題曰靑山招隠屬不佞次焉¶
昔讀招隠篇白雲栖桂樹矯首望白雲吾親在其處是¶
以夕上書朝即挂冠去陋此介推怨龍蛇安所慕笑彼¶
東方達朝藪終何據躬耕慧山麓菽水足旦暮身隠竟¶
焉文吾詩耳當汙¶
　　安履山房二章為醉夢生賦上言感下言適也¶
吾聞天池生宏覽周九輿躑躅公車門生不與願俱委¶
骨傍要離雖俠非所愉顧瞻長山阯可托千載軀玉樹¶
<pb:KR4e0201_WYG_179-18b>¶
埋土中誰能廢欷歔有子不逮養兹焉恒結廬喟此泉¶
下悰畢力共掃除慨彼塵中觀委懐在詩書悠哉復悠¶
哉成子山澤癯¶
　　其二¶
丙舍依墓田丁年托林藪平湖阯吾前崇山障其後蒼¶
翠日夕滋時能逗牕牖梅花及桃李谷量若升斗造物¶
使之奢何必皆已有主人不恒出出則呼顧叟緩步以¶
當車信足足不負是故安履名無妨狥俗口益以廢丘¶
<pb:KR4e0201_WYG_179-19a>¶
瘠與室長相守¶
　　答汪子且志規也¶
和璧不易採驪珠誠難摘當其入手時天地為動色豈¶
無秦廷念所戒在一失重襺戢其光懼為狙者識是以¶
希世寶往往韜山澤¶
　　其二¶
峩峩巖桂芬因風來拂鼻冉冉谷中蘭幽芳當自媚受¶
質寧有殊疇能違勢地今人貴錢刀古人貴意氣韋布¶
<pb:KR4e0201_WYG_179-19b>¶
而千秋黙成乃為貴¶
　　其三¶
東家鍊凡鉛將用給其貧西家富丹砂鼎鼒雜然陳未¶
窺先天旨安能妙形神彼妄固已妄此真詎云真彼妄¶
特誤人此真將誤身¶
　　明卿以古詩見貽謂同日得吾兄弟書且感子與¶
　　　之訃辭㫖酸楚僕所倚和幾不忍讀矣¶
北風摧雁行一飛一栖止雖不罥網羅相距數千里噭¶
<pb:KR4e0201_WYG_179-20a>¶
噭雙鳴聲何當墮江氾賴此同心人徵絃寄流水俯仰¶
天地間慨焉數知已晨宿次第沈夕照易遷晷毋為往¶
者歎來者孰離此生味日以漓代舍日以圮抱此百世¶
知有涯誰為紀荆棘旦暮長幸其當塗軌寄聲勉加餐¶
相將保田里¶
　　孫節婦夀言¶
髙材孟堅妹節烈孫竒婦心將髪共素影與燈相守玉¶
潤王家郎再拜前稱夀右挾彤管書左操叵羅酒試讀¶
<pb:KR4e0201_WYG_179-20b>¶
五貞篇疇能如母否¶
　　張芝罘孝廉來請大司馬公志銘成一詩送之因¶
　　　訂後約¶
漢有張釋之賢聲騰九棘長公乃不然一官即成擲清¶
朝視三釜永晝躭六籍長者多造請公子敬愛客髙義¶
薄雲天誰能不披懌今晨孝廉舩繫我祗園側布㡌籠¶
悴姿欲請復摧抑天子所賜塋先公將就穸片言借華¶
衮千秋垂金石搦管辭不慚終篇淚潜拭庶幾王生語¶
<pb:KR4e0201_WYG_179-21a>¶
少酬廷尉德挂劔倘有時共飽東湖色¶
　　為范母題晩節寒香巻¶
離離澗傍竹英英籬邊菊芬不逐衆卉榮不依凡木凡¶
木豈無隂衆卉先競馥疇能傲霜霰誰歟安幽獨中色¶
比黃金清心映碧玉所以范母賢挺然範閨淑天澤豈¶
不廣晩施意仍篤嘉命播中州清風藹然郁太師倘有¶
陳彤管將見録¶
　　奉和諸真有待無待篇¶
<pb:KR4e0201_WYG_179-21b>¶
翔龍曜金景靈旂逗珠樹廓落兆里遥和颸藹然度有¶
待不即來無待來何遽無待有待間或來仍或去强作¶
無待觀内深有待趣聚幻如聚真真往幻常住翹盼玉¶
清闕太上不我顧回首方寸鄉靈真不我駐是以無待¶
門長繇夸者誤¶
　　寄顧山甫¶
　　　山甫山澤癯也嵗杪見過新詩斐然近間客謝¶
　　　都尉所成二章寄之¶
<pb:KR4e0201_WYG_179-22a>¶
君是吳閶人不踏吳閶跡野菜佐蒸藜一飽枕白石嵗¶
邸偶相見眉宇寒山碧却笑柴桑叟被人喚彭澤名者¶
果何物於身了何益新詩不杜機終難辭物色¶
　　其二¶
晨起便無營寧為晩饔計青山不礙人藜杖信所憇酒¶
半雙頰紅徃徃吐豪鷙譬彼咏荆卿毫端劔光至調笑¶
主人公俠兒謝都尉但作蓬户觀朱門豈為累¶
　　何仁仲鴻臚千里枉駕杯酒論文甚適也亡何乞¶
<pb:KR4e0201_WYG_179-22b>¶
　　　一詩以别余感其意聊為贈之¶
楚産日以良千里申所嚮談鋒永嘉後詞格黃初上吾¶
愛次道真幾欲傾家釀榜子語潮生翻令結惆悵¶
　　其二¶
之子通隠流乃僻千載慕不愛叔夜鎗攜余一詩去却¶
愁沅江濶風波日云暮余光久以淪蛟龍不成妬¶
　　苦魔嬈¶
我昔魔宫㞐所作無不獲魔事偶然止亦得暫休息今¶
<pb:KR4e0201_WYG_179-23a>¶
我厭魔樂皈心向空寂魔仍不時至分我清净席我自¶
忽為魔魔豈強我即但令一切空無縳亦無釋魔當住¶
魔天我當安我宅¶
　　和蘇長公南華寺韻¶
身自祖戒來未識祖戒面偶然賴拈出一見不再見紫¶
馬白玉堂所得等露電鯨海人鮓灘厥藥始瞑眩悔不¶
先師禪蕩蕩一白練濡首六欲塵驚心九重譴云胡嶺¶
外歸綺語紛如霰但使能所空何煩焚筆研¶
<pb:KR4e0201_WYG_179-23b>¶
　　和蘇長公妙髙臺韻¶
佛印老秃翁片言拄蘇子禪牀咫尺間忽擲千萬里不¶
解絃中調如風過牛耳却望妙髙臺嵳峩揷天起俊鵰¶
摩空沒波平四如砥意氣稍得舒歸來對隠几巻我廣¶
長舌避汝堅利齒初若錐遇錘契則針投水欲識蘇子¶
誰長爪梵志是不向無智生寧向有智死¶
　　遇故將軍袁澤知其為太常栁莊先生裔也因出¶
　　　洪武永樂中諸賢所貽先生詩文示之且贈以五¶
<pb:KR4e0201_WYG_179-24a>¶
　　　言長體一章¶
汝家老天綱逆旅識馬周鳶肩復火色騰上不久留人¶
主狎片言車前呵八騶耳孫曰庭玉間行至幽州文皇¶
薄朱邸釣竒出旁搜環衛十二介一一雄貔貅中有天¶
人姿胡髯挺如虬太華壓千巖海王朝萬流再拜獻禎¶
符契若鉢水投老官太常丞不愛鳴雌侯象賢如客師¶
宛爾紹箕裘邂逅覩之子倜儻非常流自云少衿裾亦¶
曉攻墳丘獻書光範門十上九不酬是以飄然去立挾¶
<pb:KR4e0201_WYG_179-24b>¶
南夷酋金印垂入腰棄之若蜉蝣落魄宇宙間恥與鳥¶
鼠儔晩知太常裔令我慨前休示汝巻一編汝當思聿¶
修七尺長彪軀燕頷仍虎頭未審投筆時亦曽攬鏡否¶
吾聞公侯始其後必見收七葉鳴珂巷帶礪等河丘徃¶
徃靖難勲昔受若祖謀勿孤人相編貂蟬在兠鍪¶
　　張幼于舍别墅為言子祠敬用志媺¶
句吳誠佳麗其始未雕朴三讓道故尊居然一魚服人¶
文萃東魯垂暉耀南陸言遊遂北學與商獲偕目以彼¶
<pb:KR4e0201_WYG_179-25a>¶
絃歌化革此諸離俗(專諸/要離)遂令大江表儒林被膏沐洵¶
美張仲生尚友一以篤家有五畝宫傍托素王宿願言¶
祀言子寒泉配幽菽竊陋法護施庶希范氏躅文學千¶
載標沾沾意良足俎豆乎其間非子誰當屬¶
　　題沈啟南畫林居圖和韻¶
春風蕩鄉國徧地成小草豈不養浮名末路難自保清¶
泉激幽賞長松托遥抱念彼先達跡空為後人悼青山¶
一見屬方知此圖好便欲移住之與山長不老絶勝中¶
<pb:KR4e0201_WYG_179-25b>¶
書堂二十有四考以為黃鶴樵此樵葉圖早是故必隠¶
淪白石翁所造¶
　　即事¶
夜雨㶁㶁來與漏相終始不驚少年卧偏滴老人耳陸¶
沈漸相迫天漏猶未已西隣曉炊罷白粥清映底今年¶
猶自可明年飲寡水東舍得順風號呼應鞭箠可憐徵¶
求骨共作魚鱉餌忽逢黃冠客叩門談𤣥理燒金事已¶
謬辟榖謀可恥那能一身活坐看羣黎死¶
<pb:KR4e0201_WYG_179-26a>¶
　¶
　¶
　¶
　¶
　¶
　¶
　¶
　¶
<pb:KR4e0201_WYG_179-26b>¶
　¶
　¶
　¶
　¶
　¶
　¶
　¶
　弇州續稿巻五¶
