# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.374341
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷十六
<pb:KR4e0201_WYG_190-1a>¶
欽定四庫全書¶
　弇州續稿巻十六¶
　　　　　　　　　　　　明　王世貞　撰¶
詩部¶
　七言律¶
　　九月閉關謝筆硯而千里故人訊問不絶又多以¶
　　　詩及者遂成此二律志苦且代荅¶
小徑衡門鳥雀餘祗因才盡愛閒居諸縁暫息交猶在¶
<pb:KR4e0201_WYG_190-1b>¶
一病雖輕懶未除玉案有無知莫較銀鈎早晩竟難虛¶
于今却羡桓司馬博得空函省報書¶
　　其二¶
不盡秋風至羽翰報書猶可報詩難半生失計甘鷄口¶
此日㝠心任䑕肝柿葉懶題空自積梅花從折負它寒¶
於今却笑陶都水才鬼誰能具眼看¶
　　齋室初成有勸多栽花竹者走筆示之¶
一室縁溪斷俗塵翛然吾自愛吾真澆花怕結春時業¶
<pb:KR4e0201_WYG_190-2a>¶
種竹防驚夢裏神梧葉到秋無那病芭蕉過暑不堪貧¶
何如且放空庭在月色風光好近人¶
　　夜聼印師禮誦走筆偶成¶
街鼔初停香篆寒唄聲那為雨聲闌彌陀界逺疑城近¶
慈氏宫深外院寛正念可爭無念好非心還較即心難¶
道人别有安身處未必清晨叩懶殘¶
　　送仲氏敬羙視關中學政時皈心道門兹行染指¶
　　　而已¶
<pb:KR4e0201_WYG_190-2b>¶
新裁絳帳擁朱輪沃野天開萬象春它日扶風多弟子¶
早時函谷辨真人梁丘代是能傳易賈誼年來不過秦¶
莫訝文無將贈别祗今猶作自由身¶
　　其二¶
念爾長誇太華尊褰帷秋色許重論可猶無恙金天掌¶
應否居然玉女盆紫邏春添新句色青柯雲䕶舊題痕¶
漫道濟南詩紀絶至今猶自閟真源¶
　　其三¶
<pb:KR4e0201_WYG_190-3a>¶
閱罷晴原蟻戰酣還慿綵筆恣游探沿陂騎吹飜春漲¶
入嶽星河挂曉驂間有壯心憐渭北定無佳處勝終南¶
欲知西笑縁何意來與維摩共一龕¶
　　其四¶
别酒䨇壼且細傾中年兄弟不關情何必諸生推北斗¶
那須故帋覓西京雲開白嶽峥嶸態雪净黄河黯淡聲¶
縱有奚囊都放却逄人但可話無生¶
　　寄李本寜提學索其秦中文字¶
<pb:KR4e0201_WYG_190-3b>¶
關西衆說楊夫子(謂應/寜也)供奉吾憐李翰林(謂本/寜也)即使人¶
才饒棫樸可無詞賦慰蕭森秦風雅有同仇好郢雪其¶
如寡和音老去閉門無一字許公方外别論心¶
　　寄陜西右方伯徐公公近以吾郡兵憲遷¶
别筵霜色惠文冠遺愛偏留淚眼看今日棠隂歸右伯¶
古時薇省在長安傳來素翮隨陽易寫就銀鈎度逺難¶
珍重兒童一致語時時竹馬大河千¶
　　空山首座托鉢叅方因調其師館¶
<pb:KR4e0201_WYG_190-4a>¶
縁師棒底少知音一鉢飄然辭故林是處可登三昧地¶
何須忽起四摩心離山梅子從生熟探水茱萸自淺深¶
歸到浴時須遣却佛堂牢閉不容針¶
　　辛已元日試筆¶
一室歸來類僦居不欣添嵗不愁除庭空爆竹如相借¶
户小屠蘇頓有餘少為含飴淹孺子依然抱影愛寒廬¶
新年處處交堪絶祗許梅花未盡疎¶
　　華㓜圜以古𨽻見貽賦此報謝仍乞書國風¶
<pb:KR4e0201_WYG_190-4b>¶
鳥翮山頭王次仲鴻都門下蔡中郎似分晉季鵝池墨¶
流作梁清練水香柿葉過霜紅滿地芭蕉含雨碧堆牀¶
二南須為縱横寫老去風人有面墻¶
　　甫爾逍遥偶得陸司空與䋲數行坐客因舉吳門¶
　　　詩語一笑賦此¶
數弓甌脫一蝸廬老去生涯自有餘但飽何須香積飯¶
得閒能厭惠陁書師教忍辱波羅蜜代有同生蔑戾車¶
却是山僧多伎倆此身聾瞽不妨渠¶
<pb:KR4e0201_WYG_190-5a>¶
　　題宗良王孫摩尼菴¶
君家齋頭十九首一首一顆珠光流平陵頗梨吐五色¶
欲與舍利俱千秋驪龍有頷那可採罔象無心翻見投¶
爝火自來難鬬日豐城䨇劒黯然愁¶
　　題匡南王孫爽臺¶
蘭臺髙詠杳難攀滕閣鳴鑾逈不還忽有露莖超象外¶
能令天籟滿人間披襟快自君王腋酌斗清廻帝子顔¶
無那阿猷稱盡興慿誰拄笏看西山¶
<pb:KR4e0201_WYG_190-5b>¶
　　同年彭比部輅貽游仙近體見懐漫成一律荅之¶
神武門頭厭世塵挂冠天地許沈淪彭籛乆矣君前代¶
子晉那應我後身白石兩堪貧嵗計碧雲孤憶賞心人¶
縣知未賈扁舟興小有桃花可問津¶
　　送憲副王公家馭督視河南學政先是長公以春¶
　　　秋魁天下而公繼之¶
聖朝多士滿東周况爾工師棫樸収萬古圖書更河洛¶
八方文軌自中州洪都石佚還堪訪虎觀經殘可再讐¶
<pb:KR4e0201_WYG_190-6a>¶
倘向青囊探秘策第云南史有春秋¶
　　閬中陳子韶憲使以二詩及書附賈舶見寄聊爾¶
　　　次荅¶
萬里橋東賈客航曽携明月到吳閶清猿響挾三巴俊¶
赤鯉心紆九派長終古塤箎還並協此生旗鼓不相當¶
夫君自有䕫州調刺史能無治草堂¶
　　其二¶
射洪零落有家聲中散傀俄無世情書到絶交堪自老¶
<pb:KR4e0201_WYG_190-6b>¶
詩題感遇不須名逃禪别愛聲聞酒任俠能爭竹素衡¶
今日一編天外至老夫差不負生平¶
　　宗人汝康都運端陽舉孫乞詩為贈¶
淮水湯湯無盡期琅玕又見吐孫枝石麒麟送在兹夕¶
蠟鳯凰成應幾時眼中不置阿堵物膝下所以寜馨兒¶
蒲觴角黍最初㑹它日三千客是誰(孟嘗君以端/陽日生故云)¶
　　感事¶
白簡彷徨尋所之入山不深復何辭世人煑鶴寜一事¶
<pb:KR4e0201_WYG_190-7a>¶
而我雕䖝亦少時多聞比邱結未斷求名菩薩縁當遲¶
怨生轉作善知識咀口讖却波羅夷¶
　　吳母六十夀言母長齋三十年有子富而好道築¶
　　　淨樂宫七真堂於齊雲巗頂進士李元涇索句¶
　　　夀之¶
瑶島蟠桃熟太遲潘園諸種果無竒何如别創朱明館¶
取劚新榮碧玉芝此日蘇躭唯母供它年盱孟有兒隨¶
豪家水陸應何限不貸西山景向移¶
<pb:KR4e0201_WYG_190-7b>¶
　　與敬羙弟初出郭宿故墅¶
嵗晏㝠鴻憶序歸秋深老檜冒霜肥居然北郭䨇藍轝¶
對是南山一布衣田父酒深能見狎貴人交淺任相非¶
柴門促膝藜羮好不為髙陽舊侣稀¶
　　其二¶
稚子猶能指二王那知小令更清狂頭顱不傍世人老¶
骨肉無如昆弟長豈為池塘生好句已勝風雨對匡牀¶
中宵錯訝塤篪奏次苐黄庭誦未央¶
<pb:KR4e0201_WYG_190-8a>¶
　　荅贈皇甫子循先生¶
小徑鋤來秋草縈新詩忽爾到柴荆誰能綵筆長無恙¶
何處青雲不忌名失馬古猶傳塞父行金那可問莊生¶
(范少/伯事)莫疑禪客幽棲意總為人間百不平¶
　　孝豐吳稼竳故中丞峻伯子也弱冠而才以詩見¶
　　　投云還慿文舉通家刺去問留侯辟榖方生之¶
　　　從祖大叅君老於是中必有秘宻相授僕何能¶
　　　為効因抒贈荅一章聊見情耳¶
<pb:KR4e0201_WYG_190-8b>¶
衡門忽啓為吳均片語崢嶸意象新今日鳯毛真見汝¶
向來龍腹定何人葛翁丹竈存應否王氏青箱乆漸淪¶
出世心期經世業少年才子自由身¶
　　有上人閉關居作此贈之¶
愛爾髙居息衆縁沿堦忍草任芉綿牀頭卧虎難為客¶
頂上巢烏不計年天鼔自鳴朝梵後地肥爭發午齋前¶
翻嫌慧逺生多事苦役僧雛種白蓮¶
　　贈馮咸甫先軰咸甫能文章其祖侍御公父京兆¶
<pb:KR4e0201_WYG_190-9a>¶
　　　君以忠孝著節云¶
汝向𤣥都禮赤文吾從彩筆覩青雲漁歌不惜齊南鋏¶
驄歩終空冀北羣諌院世傳真御史陪京人頌大馮君¶
亦知忠孝而家事可但詞塲第一勲¶
　　大中丞陳公自楚南服貽詩見懐賦此為謝¶
曽向陳家識季方參差玉樹凛氷霜行臺對聳中丞栢¶
賜履重依右伯堂(公繼伯氏大司馬撫楚/楚又公舊按部地也)萬里素書來¶
燕外十年丹禁接鵷行虚勞姓字占朝籍已賣殘軀事¶
<pb:KR4e0201_WYG_190-9b>¶
藥王¶
　　同元馭學士及家弟敬羙㑹李惟楨使君氷玉堂¶
　　　出沈啟南先生畵見示命作¶
陳榻懸來總為誰忝成三益共追隨已誇氷玉壺中客¶
更愛丹青筆底詩畵㦸清香吾郡事朱門蓬户古心期¶
興來指㸃虚無處便踏芒鞋去不疑¶
　　題贈安雅主人¶
安雅主人希長物道書數巻竹千竿不煩醫俗方為雅¶
<pb:KR4e0201_WYG_190-10a>¶
無可徴心始較安薛氏雙輪歸計晚劉家三爵酒腸寛¶
若逢恬淡齋頭客猶作人間白眼看¶
　　家元馭提學甫校士河南投劾徑歸詩以志羡¶
纔渡漳河興已䦨北風吹㟁惠文冠何人更許全三樂¶
此地今看有二難忽憶淮南青桂色從它梁苑絳帷寒¶
莫言小弟茅𠂻晚鬒髩雙顴似渥丹¶
　　壬午元日與敬羙祝聖少飲即事¶
參差蘭玉暎階新雙引金緋祝紫宸少選便尋居士服¶
<pb:KR4e0201_WYG_190-10b>¶
爾時聊現宰官身三分栢酒誇婪尾千樹梅花鬬早春¶
弟勸兄酬休惜醉眼前俱是太平人¶
　　張肖甫司馬特膺簡命督撫全浙賦此贈之得二¶
　　　首¶
親捧兵符下九霄風旗獵獵馬蕭蕭度遼大將仍持節¶
横海諸軍不得驕見有副車廻塞桞可煩強弩射江潮¶
經行總是甘棠地早晩追鋒趣入朝¶
　　其二¶
<pb:KR4e0201_WYG_190-11a>¶
脫巾愁聽自錢塘推轂欣聞出建章六傳忽從周太尉¶
舉軍爭𨽻郭汾陽温言纊挾三冬日肅令鋒廻九夏霜¶
飛㨗不妨清夜報宵衣天顧正南荒¶
　　留葉茂長小飲聞將有西南游歌以贈之¶
解道衡門絶世縁愛才猶獲葉生顚青鞋信足從它破¶
白眼看人轉自憐詩好詫増緗素價酒狂思益布衣權¶
西南岳牧誰黄射鸚鵡雖題莫浪傳¶
　　大中丞孫公貽書示按部期乆不至聊爾奉訊¶
<pb:KR4e0201_WYG_190-11b>¶
父老河干睇望頻孫郎江左欲行春單車立破千妖膽¶
一䟽能舒萬姓顰稍覺前茅旌色動爭傳細栁甲光新¶
野夫亦傍花溪立為雨為雲忽未真¶
　　讀穆敬甫所選明詩七言律有感盖時軰之作在¶
　　　焉又多猥及余云¶
十年龍卧大河湄磊塊時時一吐竒共許使齊能論樂¶
何言返魯便刪詩摶秋片羽風斯下媚夜繁星月竝垂¶
白雪祗今多並駕不須惆悵不同時¶
<pb:KR4e0201_WYG_190-12a>¶
　　以近况報敬甫亦小有所規也¶
乆自沈㝠逺世情虚勞琬琰表西京須彌頂上無文字¶
林慮山中有姓名咫尺蒲團天様闊些微匣鏡月同明¶
未論真得三漿味染指能令萬事輕¶
　　胡憲使歸自滇中年六十¶
三朝循吏賛昇平一疏歸來萬事輕隼幰尚沾滇僰淚¶
漁舠先結㟙湖盟青山甲子從仍數丹穴鵷鶵有嗣名¶
他日胡威䝉召對定知能讓乃公清(時元瑞將/上春官)¶
<pb:KR4e0201_WYG_190-12b>¶
　　賀大中丞晉臺秩撫蜀¶
璽書今旦出燕京吳蜀恩波去住平牛女星移益部邑¶
岷峨雪作大江聲寜唯遺愛如何武遮莫前身是孔明¶
(用韋/臯事)開府西川多拜相即看紅燭引雙旌¶
　　得騏兒領解南都報書此寄勉¶
齋房寂寂篆煙㣲忽有泥金叩竹扉一日看花傾白下¶
千秋奕葉振烏衣彈將流水方成是刖後連城始悟稀¶
最好鹿鳴歌宴罷莫教恬澹與心違¶
<pb:KR4e0201_WYG_190-13a>¶
　　其二¶
鏡裏蛾眉歎不逢承恩今際易為容一毛吾自先慙鳯¶
五彩而寜僅似龍阿閣紛驚初日擁鍾山瞥見慶雲從¶
莫矜家世青箱業賸有餘忠報九重¶
　　送張侍御予告還蜀¶
南牀白簡一時傳忽荷君恩賜沐偏建業秋霜無避馬¶
雲安春雪有啼䳌歸心已度千盤棧起色重呼萬里船¶
負弩雖榮知不愛相如今是著書年¶
<pb:KR4e0201_WYG_190-13b>¶
　　送傅吳縣入覲以善治民聞而山甫子予軰謂其¶
　　　負仙骨精禪理因賦此為餞¶
吳門匹練貫三台為是朝天彩鷁開葉縣仙人飛舄去¶
東陽大士應身來君王别對重雲殿元㑹曽沾萬嵗杯¶
莫笑深山諸老宿也騎竹馬候江隈¶
　　送徐少卿册封魯諸王便道歸夀大父太師公八¶
　　　十還朝兼簡其弟元普中翰¶
即從東兖下東楊羔鴈紛紛簇錦堂家慶百觴師尚父¶
<pb:KR4e0201_WYG_190-14a>¶
公餘一賦魯靈光孫枝玉樹堪誰並仙掌金莖待爾嘗¶
欲識先朝真肺腑闔門符璽侍君王¶
　　其二¶
雲門喬木鬱相望誰似徐卿慶澤長兩世四為符節令¶
三朝五錫太師章朱顔緑髩明郵傳玉册金書出尚方¶
寄與鳯池難弟道好裁新賦獻長楊¶
　　送毛豹孫天池寺檢藏寺為僧乆據爭之力而後¶
　　　得之¶
<pb:KR4e0201_WYG_190-14b>¶
知君逸思倦周旋愛結天池寺裏縁寺憶東亭初施日¶
池誇康樂再開年唄聲時出歸雲外梵夾初収落月前¶
即使頓飜三藏徧不如離欲近初襌¶
　　題春草馳情巻寄答孔炎宗侯¶
胎簮秀色滿罘罳父子風流豈異時臨得宛陵離後帖¶
(張長史宛陵帖/一曰春草帖)裁將康樂夢廻詩王孫不斷蘼蕪恨天¶
馬長銜苜蓿悲若問吳臺眠起處一羣麋鹿眼迷離¶
　　子厚第三書孤憤之懐極矣男子要自有出世事¶
<pb:KR4e0201_WYG_190-15a>¶
　　　毋論浮榮即不朽亦第二義也賦此廣之¶
雙鴻不獨問加餐筆底縱横意萬端總為難呼中散駕¶
可能無恨逺游冠枋榆社日吾寜老桐栢春源爾自看¶
記取緱山明月夜玉笙鸞背莫辭寒¶
　　其二¶
朱邸朱絃響競新少年都羙出風塵從誇郢里傳孤調¶
耻向南陽問貴人七子有文身似葉八公無藥髩如銀¶
懸知出世男兒事笑殺難陀戀轉輪¶
<pb:KR4e0201_WYG_190-15b>¶
　　壬午初冬忽傳明卿有非常耗者得書喜劇因成¶
　　　一律情見乎辭¶
矯首南雲眼劇穿銀鈎乍展獨欣然人驚罔象珠仍得¶
我識隨侯月故圓乆自千秋歸大雅何妨七日宴鈞天¶
病夫粗了區中事進爾同皈第四禪¶
　　沈太史請告歸嘉禾走筆問之¶
戰勝歸來定不臞可應腰帯沈郎如金陵水鑑掄才後¶
檇李湖舠起色餘聞說尚方多請劒近來南史著何書¶
<pb:KR4e0201_WYG_190-16a>¶
知公自有泠然馭倘逐春風過草廬¶
　　元日過敬羙小酌試筆¶
獻嵗家園倚杖過劇歡兒軰奈衰何寒貪棣蕚連枝暖¶
病怯屠蘇半户多白屋千家同慘淡黄冠一老自婆娑¶
長安日有維新詔不必春風到薜蘿¶
　　送余教授歸天台兼簡應在明¶
拂袖髙歌歸去來春深採藥卧天台即探仙洞桃花色¶
可似公門絳帳開滄海煙波寛釣艇赤城霞氣近樓臺¶
<pb:KR4e0201_WYG_190-16b>¶
還聞舊社劉郎在好共胡麻飯一杯¶
　　仲氏力辭浙學之命得請志喜¶
一疏陳情抗帝顔薜蘿仍碧籜仍斑但知洛下東西屋¶
終作何家大小山澹圃築來隨願老驚帆収得到頭閒¶
(弟有収/帆之夢)諸生縱有春風思無那歸雲為掩關¶
　　其二¶
若為袪得古今愁金紫榮身脫便休世事清朝多稷契¶
天容遯野有巢由從誇大隠官猶戀倘遇東林酒亦留¶
<pb:KR4e0201_WYG_190-17a>¶
伯氏黄冠雖不惡總縁人棄覓滄洲¶
　　曽子澄談禪轉甚而自詑其詩工且時時露壯心¶
　　　賦此¶
投杼當年似愛公絲綸却捲向隆中生來燕頷誇飛將¶
老去牛頭事懶融百鍊雄心猶未死五言新句傍誰工¶
莫嫌行逕山人别僅曉人間色是空¶
　　周公瑕先生夀言¶
江左烏巾世所宗墨花飛灑勝游龍家家拂席延何㸃¶
<pb:KR4e0201_WYG_190-17b>¶
處處磨碑待李邕止酒不煩壺作隠著書爭羡筆為農¶
晚菘新韭周郎味倘許山人作嵗供¶
　　輓康山人裕卿¶
結客翩翩滿二京雅聞然諾重康生歸來樂志粗欲就¶
老去潜夫猶未成幸自故人収俠骨誰從遺草問詩名¶
寡妻弱子能無恙知有當年范巨卿(謂王陽徳/大叅也)¶
　　寄贈大名魏侍御¶
主聖臣身逈自輕皭然霜色在臺抨向時河北推三鳯¶
<pb:KR4e0201_WYG_190-18a>¶
今日朝陽讓一鳴遷客幾曽仇絳灌相門誰不愛韋平¶
毋憐枳棘羈棲晩勸爾聊収循吏名¶
　　贈劉長洲應召入諌垣¶
喜見尚書尺一眞驚聞父老擁徴輪中吳處處推循吏¶
全魏年年晉直臣馴雉甘棠歌正起青蒲白馬事仍新¶
杜陵野老迂愚甚但道臨危莫愛身¶
　　題大痴老人畵山大痴此畵甚佳而後有楊㢘夫¶
　　　題一律險諢都不切事至末句云海上呼龍須¶
<pb:KR4e0201_WYG_190-18b>¶
　　　有約鏌耶笛子許君聼尤可笑諸君毋不歩其¶
　　　韻者余亦戲歩之將使後人而復笑後人也¶
大痴老人時一醒幻出疊疊芙蓉屏客驚咫尺萬仞勢¶
天割東南千古青擬將卜築探地肺便足指㸃稱山經¶
鐵龍未曉畵中理縱作龍吟不可聼¶
　　寄題鄒孚如舍人讀書草堂¶
鄒君新卜漢江居帯草縁堦墨染渠雪滿梁園堪就賦¶
天廻碣石易成書陽春里近髙誰和大酉山連勝有餘¶
<pb:KR4e0201_WYG_190-19a>¶
衰病轉憐竒字少不煩踪跡子雲廬¶
　　錢塘陳師太守以二詩書扇寄題弇山園索和及¶
　　　手書筆甚古云欲梓之集中勉抒近况以答¶
一巻殘編遣嵗華數拳竒石割煙霞那知西子湖頭客¶
翻憶東陵圃内𤓰名倦抛珠還罔象意長篝火伴毘邪¶
憐君誤損銀鈎寄博得薑芽未可誇¶
　　肖甫兄治浙師功成召拜御史大夫行左司馬事¶
　　　道過吳門輕舟入訪弇中賦此贈别得二章¶
<pb:KR4e0201_WYG_190-19b>¶
虚堂跋燭且從容十載吳門憶景從脫贈祥刀猶似電¶
佩來華劍已成龍三臺執法新推長八座論兵舊折衝¶
醉語似狂君不厭莫因台鼎便中庸¶
　　其二¶
君王不愛徹侯章大將仍分副相牀攀臥萬人闐檇李¶
參差兩地滿甘棠家家尸祝煩巫史字字謳謡上太常¶
今日表公文士用頓令毫翰有輝光¶
　　汪仲嘉見訪有贈¶
<pb:KR4e0201_WYG_190-20a>¶
已自三星聚草堂桃花潭畔更汪郎時從禹跡探科斗¶
(君好古/迹故云)間擬秦聲引鳯凰(君以詩/見投)文筆好傳司馬法酒¶
杯毋學次公狂相思莫畏江鱗阻水到錢塘便一鄉¶
　　陳太常謫官不赴十五年矣精修梵行與世塵絶¶
　　　聖主求舊一月三遷勉赴留省之命聊成二章¶
　　　以抒鄙素¶
言公祠畔水曽流楓冷紅飛建業舟一出不教猿鶴怨¶
千秋重覩鳯凰游清曹總是阿蘭若净行依然老比立¶
<pb:KR4e0201_WYG_190-20b>¶
見說䕶持功業就靈山佛㑹未曽収¶
　　其二¶
羡爾幡然了宿因秣陵秋色引徴輪賜環今日無同軰¶
請劍當年有直臣此去但修居士業何妨重現宰官身¶
病夫伎倆消除盡莫向明時及隠淪¶
　　沈純甫丈歸自嶺南屢遷九列濡遲未上移舟訪¶
　　　余弇中有贈¶
入門左顧藹生輝寕似佺期嶺外歸自有諌書明竹素¶
<pb:KR4e0201_WYG_190-21a>¶
肯將詩句博牙緋鱷因佛骨能前徙鱸為鄉心且暫肥¶
一月三遷恩不薄可能猶戀薜蘿衣¶
　　純甫丈與元馭兄弟及仲氏敬羙善見訪投贈俱¶
　　　有四王之目既感且慙聊此答謝¶
江東閥閱僅相望二耦才名吾敢當乆向蜀州輸五短¶
祇如京兆數三王何山自顯人安在慧地初更姓亦忘¶
况擬嵗朝焚筆硯可餘新論報中郎¶
　　僕近有五子篇擬魏懋權似不欲以文士名也用¶
<pb:KR4e0201_WYG_190-21b>¶
　　　贈長兄韻答我因再成一章倚韻見志僕亦且¶
　　　謝筆硯矣¶
有重能令事事輕知君不愛汝南評鯤從六月稱長息¶
鳥向千秋始善鳴髙嶺逼天翻更逺衡波到海自然平¶
道人併杜蘇門口悔遣嵇康識姓名¶
　　唐人有畵葛稚川移居圖者與婦各騎一觠角牛¶
　　　前後五白羊從之一赤脚擔裝又一少女從之¶
　　　手携束書且行且讀婦所乗牛背大襆一嬰兒¶
<pb:KR4e0201_WYG_190-22a>¶
　　　在焉其用筆頗雅勁山谷老人書七言律于尾¶
　　　似不能悉稚川事故為補題一首¶
勾漏歸來里舍亡山中丹井未全荒騎將老子雙青犢¶
叱得初平五白羊宅相嬰兒似南海徒行少婦學東方¶
刀圭縱有難從乞祗要姑姑艾一囊¶
　　觀一上人將往五臺禮文殊出行巻索贈¶
一錫初開行脚縁五臺髙擁佛螺煙聞師欲訪金剛窟¶
誤却文殊鼻孔邊過耳便成獅子吼安心莫堕野狐禪¶
<pb:KR4e0201_WYG_190-22b>¶
從遭寂老揶揄後不傍人間七百年¶
　　南昌龍沙輔國輓章¶
聖朝江介數親賢屈指俄成劒化年不雨西山愁自暝¶
隕星南斗氣空懸淮王丹竈宛猶在子政青藜寒更燃¶
(予夀公嘗以/此二事為擬)眉夀似公何所恨祗應惆悵石函篇(公好/仙術)¶
(取石函記中語/以龍沙自號云)¶
　　題馮南江廷尉水西臺¶
欲識先朝馮野王髙臺宛宛水中央為憐游鳯金陵地¶
<pb:KR4e0201_WYG_190-23a>¶
猶帯栖烏御史霜起傍北辰瞻北闕望依南斗憶南荒¶
請看喬木連雲處不似蓬池多慨慷¶
　　再用廷尉之子京兆君韻西臺又曰馮臺¶
卜築初成萬象開髙風不譲景夷臺九峯雲氣時時合¶
三泖波光面面來共道將軍人似樹宛然仙尉市名梅¶
瀾狂柱屹當年事感舊懐賢首重廻(梅字押最無味/僅得此一押耳)¶
　　閉關¶
虚自羣喧草大還不多青眼畏塵寰由他國士誰謀國¶
<pb:KR4e0201_WYG_190-23b>¶
若箇山人肯往山長病醫方無勝嬾漸貧生計莫如慳¶
地罏榾柮煨生芋風雨蕭蕭且閉關¶
　　邢子愿侍御枉駕弇園二章¶
星郎南代大家廵海國東停使者輪繡斧寜為暴公子¶
朱顔妬殺尹夫人篝燈疏草三吳淚隠箧芸編萬古身¶
怪得弇園霜色薄尊前笑語盡陽春¶
　　其二¶
一叟沾沾喜自論浣花全勝百花邨停驄衆訝桓君轡¶
<pb:KR4e0201_WYG_190-24a>¶
羅雀吾驕翟尉門樹暝忽廻春雪照臺孤逈見法星尊¶
即能傾盖輸肝膽無那初筵黯别魂¶
　　復陪子愿侍御過家弟敬羙澹圃作¶
皎然氷玉見風姿况有新篇鬬色絲不盡弇園仍澹圃¶
為探周鼎復秦碑談温草樹寒從破坐乆星河莽下垂¶
唯有隴梅尤氣色似聞先卜早春期¶
　　其二¶
三徑衡門有荷簑野情能不避雙呵使君文逼東西漢¶
<pb:KR4e0201_WYG_190-24b>¶
處士山連大小何偷暖地棠殘紫在狎寒天竹亂紅多¶
莫疑車騎邢侯簡為恐霜威惱薜蘿¶
　　餞李惟楨使君遷浙江行省㕘政領金華諸郡¶
仙官去領金華部迂叟頻翻玉屈巵三載潤叨時雨足¶
五更愁覩徳星稀飛帆隠隠棠千樹别曲依依麥兩岐¶
無那鄭公遷鎮後浣花花事與誰期¶
　　其二¶
離筵父老莫長嗟吳越春風共嵗華乆自幸㕘元禮御¶
<pb:KR4e0201_WYG_190-25a>¶
疇能不挽細侯車開簾幾道銅沙水擁閣千尋菡蓞花¶
若遇初平須借問此君兄弟勝王家¶
　　余以己巳正月渡江訪㑹家弟於天界寺雪阻五¶
　　　宿今年臘月寺僧訪余曇陽菴留宿雪復大作¶
　　　因成一律寄之¶
昔年五宿天界寺今日重逢天界僧傍看無髮勝有髮¶
此事吾能汝不能聼講雨花還更否聞鐘乞食記誰曽¶
雪鴻指爪何勞荅且共龎公坐一燈¶
<pb:KR4e0201_WYG_190-25b>¶
　¶
　¶
　¶
　¶
　¶
　¶
　¶
　弇州續稿巻十六¶
