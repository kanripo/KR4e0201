# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.567682
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷二十三
<pb:KR4e0201_WYG_197-1a>¶
欽定四庫全書¶
　弇州續稿巻二十三¶
　　　　　　　　　　　　明　王世貞　撰¶
詩部¶
　七言絶句¶
　　七年前為在明賦此十絶句今春在明遇余吴閶¶
　　　復出巻索書之時余二人各挂冠乆矣因題二¶
　　　七言絶於後¶
<pb:KR4e0201_WYG_197-1b>¶
當年楚館咏江籬忽戴宫花集鳯池何限幽芳領秋意¶
于今方是屬君時¶
　　其二¶
才談訪舊便欣然更怯長江浪拍天十絶新題挂君壁¶
似應翻勝子猷船¶
　　沈嘉則屠長卿相約為古樂府雜題二十絶句索¶
　　　和余以言激之謂長卿之髙華嘉則之雄渾信¶
　　　是當家若情事或須讓老夫一歩兩日内便能¶
<pb:KR4e0201_WYG_197-2a>¶
　　　成此二君得無笑其語之不讐也¶
　　湘妃竹¶
幾㸃苔痕上翠筠千秋長見淚痕新從他帝子誇江渚¶
不是蒼梧望裏人¶
　　吴王試劍石¶
㸌爾青天一電流山頭白虎逈驚愁不辭頑質長刳剖¶
相國功多也屬鏤¶
　　秦女捲衣¶
<pb:KR4e0201_WYG_197-2b>¶
秦女吴妝玉不如捲衣猶在五更初休疑雨露無多㸃¶
闗内離宫二百餘¶
　　髙帝斬蛇劍¶
大澤雲腥碧血侵芙蓉猶在匣中吟天教武庫穿雲去¶
負盡殘年斬馬心(穿雲事見西京雜記漢/有斬馬劍謂司馬氏也)¶
　　賈佩蘭出為叚儒妻¶
愁向人間說漢宫春歌字字咽春風空憐透指金彄美¶
不及秦家照膽銅¶
<pb:KR4e0201_WYG_197-3a>¶
　　探丸¶
月黒牀頭風雨鳴五陵西去漏三更賊曹休怪探丸事¶
自是人間有不平¶
　　藏鈎¶
花前彄戲巧爭新無奈些娘道便真總為怯輸渾不展¶
依然鈎弋趙夫人(其戲起自傚/趙夫人也)¶
　　蹴鞠¶
油塲光軟似凝脂結社分弸各露奇子政自誇新様好¶
<pb:KR4e0201_WYG_197-3b>¶
宫中原不愛彈碁(劉子政以蹴鞠勞神為彈碁之/戲進帝得青羔裘紫絲履之賜)¶
　　鞦韆¶
柔荑弱栁競風流蕩漾顚狂不自由却似儂家新孔雀¶
學飛横上樹梢頭¶
　　春日獨當壚¶
纎玉徐量琥珀巵杏紅衫子任風吹公然觧贈金條脫¶
頼是傍無犢鼻兒(謂相/如也)¶
　　七寶避風臺¶
<pb:KR4e0201_WYG_197-4a>¶
七寶粧成百尺臺怯風閶闔不曽開縱令吹着雙飛去¶
還觧雙含禍水來¶
　　薛夜來¶
空勞國色更針神雨露恩移别院新記取蒲生塘上曲¶
九泉差勝姓甄人¶
　　清夜游西園¶
夜凉清吹夾車來䓿蓞秋蘭水陸開何限風光何限月¶
有誰能嗣建安才¶
<pb:KR4e0201_WYG_197-4b>¶
　　愛妾換馬¶
燕頷風雲切大荒雕鞍新熱冷紅粧權奇到底應須盡¶
其奈蛾眉也是霜¶
　　採蓮曲¶
玉腕交加摘露房生憎孟姥妬檀郎榜來蘭檝吹令逺¶
引去蓮歌咽不揚¶
　　若耶溪¶
步&KR1231;尋春傍若耶雙環白足洗輕紗興來莫踏雲門寺¶
<pb:KR4e0201_WYG_197-5a>¶
處處青帘賣酒家¶
　　北風吹裙帶¶
嫋嫋婷婷驕上春狂風揺蕩不由身君王莫問吹多少¶
可是吴郎畫裏人(眀皇問太真任吹多少/吴帶當風謂道子畫也)¶
　　宫蠶¶
摘來桑葉餧蠶肥繅得流黄夜上機愁説上方初進御¶
君王别選越羅衣¶
　　燕姬墮馬¶
<pb:KR4e0201_WYG_197-5b>¶
墮馬胡姬不動塵飛鞍一躍轉如神莫輕乗自侯門過¶
惹得梁家髻様新¶
　　春閨怨¶
何曽鵲印在龍荒止許雙蛾鎻洞房秋夜縱長猶有夢¶
無情無思對斜陽¶
　　送李徳宣之蕭山司訓二絶¶
蕭山竹箭美於玉湘湖蓴菜緑勝絲任是廣文官舍冷¶
未應翻作季鷹思¶
<pb:KR4e0201_WYG_197-6a>¶
　　其二¶
八月晴江響怒雷西陵渡口趂潮開船頭赤鯉如人立¶
知是龍湫帶雨來¶
　　徐大光祿奉使江西淮邸見顧贈之再得四絶句¶
擁傳初從尚食歸天香細細染宫衣欲知明主興居事¶
可謂韓休疏不肥¶
　　其二¶
淮王上客總能文誰似風流徐少君彩筆寫將芝嶺色¶
<pb:KR4e0201_WYG_197-6b>¶
錦囊收盡蠡湖雲¶
　　其三¶
豫章何限豫章材蔽日干雲夹道開君去試㸔梁棟具¶
阿誰非是相公栽¶
　　其四¶
髙秋伏枕罷絃時一曲聊將贈子期若向洪都朱邸聽¶
有人能譜右丞詩¶
　　偶題¶
<pb:KR4e0201_WYG_197-7a>¶
一縷沈烟裊碧虚五千言是讀殘書亦知終日無凡事¶
祗恐凡情未破除¶
　　贈孫章甫¶
午壇烟煖日遲遲玉洞羣真禮法師最是黄庭湏早熟¶
莫教符力不相隨¶
　　其二¶
游戲人間事事工何人不愛葛仙翁那堪一片桃花水¶
鎻住蓬萊未許通¶
<pb:KR4e0201_WYG_197-7b>¶
　　初入道史氏婦病死詩以傷之¶
石湖橋畔土千堆送客魂消黯自回唯有師真曽授記¶
寸心猶暖未成灰¶
　　其二¶
初將七魄試重泉同學羣姑盡惘然不信已生忉利界¶
散花先到世尊前¶
　　過新第¶
壓簾銀蒜玉鈎斜數縷沈烟裊絳紗曽向此中投一宿¶
<pb:KR4e0201_WYG_197-8a>¶
不知端的是誰家¶
　　過弇園¶
平泉花木四時春抛作朱崖萬里身爭似弇園三五步¶
盡将春色付游人¶
　　仲冬望乍晴風横甚而窻月破夢有成¶
霽月踈窻分外眀狂風無奈海潮聲誰能忍冷孤峰宿¶
坐看沈波洗太清¶
　　極寒撥罏中灰得小火遂成¶
<pb:KR4e0201_WYG_197-8b>¶
榾柮灰殘冷更新撥深㣲火似魚鱗雖然撥得無些子¶
少選能為滿屋春¶
　　穆考功敬甫早嵗乞休惟以讀書苦吟為事今年¶
　　　擬少陵秋興八首使其子光𦙍習右軍書書之¶
　　　見寄走筆為謝得四絶句¶
遲鴻臺畔擅三餘良冶為箕也不踈欲識自相師友意¶
少陵秋興右軍書¶
　　其二¶
<pb:KR4e0201_WYG_197-9a>¶
誰道扶風近帝都繞臺千匝盡江湖南荒豈少同游侣¶
踏徧春風聞鷓鴣¶
　　其三¶
縱横彩筆寫雲霞其奈山人行徑賒綺語䜟来無一事¶
偶然㣲雪警窻紗¶
　　其四¶
羊家小婢學夫人到底悲歡不屬身爭似娙娥粧洗盡¶
自然冰玉離風塵¶
<pb:KR4e0201_WYG_197-9b>¶
　　正月六日送舍弟河口即事偶成¶
青絲忽散木蘭舟疊鼔揚舲可自由欲試離心無處覔¶
一灣新月乍當頭¶
　　其二¶
三千里外是西秦五步東頭故里闉誰信一杯分手後¶
便為函谷聽雞人¶
　　其三¶
過船仍戴紫陽巾鼓吹旌旗閙殺人了得去留無碍意¶
<pb:KR4e0201_WYG_197-10a>¶
不論居士宰官身¶
　　其四¶
道人巾裹比丘衣炊黍烹葵儘觧肥無石可留初起牧¶
有乗專待世親歸¶
　　其五¶
經年不踏水西門也似城居也似村拂面東風猶未識¶
偶然㣲緑現籬根¶
　　其六¶
<pb:KR4e0201_WYG_197-10b>¶
翻因愛弟有離筵羣從兒孫滿目前總是現来阿閦國¶
一燈還傍佛龕懸¶
　　夢後席上口占¶
偶然夢作朝官好醒後依然一道人却憶景陽鐘底夢¶
五湖佳處便垂綸¶
　　其二¶
春来大作縱横夢夢裏頭頭記却無猶勝日長無外事¶
時從故紙問葫蘆¶
<pb:KR4e0201_WYG_197-11a>¶
　　送里人金大從軍兼簡方記室景武¶
雙鞲結束氣如雲亞子城西酒半醺欲向故人歌出塞¶
近来王粲倦從軍¶
　　其二¶
薊門芳草殢雕鞍下馬胡姬酒未闌金印不闗眀主惜¶
春來質子徧長安¶
　　送曹子念文學游閩還訪天台¶
曇陽觀頭夜香焚裊作輪囷三素雲若到幔亭應少住¶
<pb:KR4e0201_WYG_197-11b>¶
為余持贈武夷君¶
　　其二¶
武夷九曲青不足還向天台訪石梁為是橐輕難壓載¶
盡收山色付奚囊¶
　　其三¶
冰盤不肯薦楊梅五月閩天錦作堆日啖紅香三百顆¶
可應單為荔枝来¶
　　其四¶
<pb:KR4e0201_WYG_197-12a>¶
虬髯鐵面太崢嶸㸔爾菰蘆意氣生莫為外家誇宅相¶
近来文苑已除名¶
　　郊行¶
滿村浮緑數枝紅也觧愁儂也殢儂欲覔二端無處着¶
翛然自在版輿中¶
　　折簡要家馭提學同長公學士㸔地棠花¶
弇園千樹錦横斜雨妬風欺一任他唯愛君家兄弟好¶
就中留得地棠花¶
<pb:KR4e0201_WYG_197-12b>¶
　　小病愆花期唯牡丹在耳次公將有豫州之行更¶
　　　成一絶句¶
飄盡棠梨見牡丹折花行酒莫留殘洛陽春事知尤少¶
無那明年兩地看¶
　　元馭學士於新觀種花挑野菜前後戲呈得十二¶
　　　首¶
白白紅紅幾樹斜清溪一曲水如霞不須牙版標名字¶
㸔著應呼學士花¶
<pb:KR4e0201_WYG_197-13a>¶
　　其二¶
一蕋鬚頭一佛圓供時長在梵王前逺公未曉西歸意¶
親鑿方池種白蓮(元馭手/種白蓮)¶
　　其三¶
仲冬朔日僊蜕廻叢桂凌霜特地開莫笑净名居士病¶
前身金粟老如来(元馭時有/㣲疾故云)¶
　　其四¶
墻陰馬鬛秃於童眼看桃花樹樹紅春色縱歸猶未辨¶
<pb:KR4e0201_WYG_197-13b>¶
與君相對試霜風¶
　　其五¶
舞蝶雙縈小玉團殿他春事耐他殘道人香色元無住¶
偶爾聞呼緑牡丹¶
　　其六¶
三月行盡春光㣲欲覔飛花無可飛髙下川原諸草樹¶
也能將緑染人衣¶
　　其七¶
<pb:KR4e0201_WYG_197-14a>¶
野菜經春百味新長鑱一柄便周身首陽薇蕨元何限¶
始觧夷齊未盡貧¶
　　其八¶
一叢新竹迸龍鱗㣲雨仍驚玉菌新乞得維摩香積飯¶
午齋先供兩閒人¶
　其九¶
五月五日坐東籬忽有黄花抽數枝呼杯恐失醒纍意¶
不飲生教醉令嗤¶
<pb:KR4e0201_WYG_197-14b>¶
　　其十¶
曇陽庵東積水多僧来商畧種新荷雞頭菱角亦堪可¶
奈此一碧玻璃何¶
　　其十一¶
六月十八陽侯狂老樹草偃蛙窺牀老夫擁被卧三夕¶
竟有紅日翔扶桑¶
　　其十二¶
瀼瀼湛露栢間垂色勝醍醐味勝飴見説華池元自有¶
<pb:KR4e0201_WYG_197-15a>¶
可煩天上借璚枝¶
　　為僧題雲林巻¶
曉樹蒼蒼徑未分數聲清梵隔林聞莫欺罏底旃檀¶
燼也觧蒸為寶燄雲¶
　　為章仲玉題保竹巻¶
龍鐘數挺不辭殘把送奚囊耐嵗寒絶勝洛陽西邸内¶
勞人日日報平安¶
　　題畵¶
<pb:KR4e0201_WYG_197-15b>¶
古樹精籃杳靄間輕帆吹過碧灣環道人雙屐何曽¶
繫猶自貪看畫裏山¶
　　喻蘭溪邦相為四絶句貽我頗致青蠅之感且以¶
　　　名酒二瓿見餉其落句云萬事從教醉裏銷¶
　　　次第和答¶
勞君五嶽起雙眉老病無能學羼提祗是憐他善星¶
輩惡風吹送下泥犂¶
　　其二¶
<pb:KR4e0201_WYG_197-16a>¶
金華洞洞有仙官叱石為羊也不難總為漢家羅網急¶
雙鳬莫遣問長安¶
　　其三¶
潘郎可是懶栽花一賦能當萬樹霞却笑爾時勾漏¶
令不從身内覔丹砂¶
　　其四¶
蘭溪新酒碧扵泉一斗真堪價十千我醉聲聞渾不要¶
使君公暇好逃禪¶
<pb:KR4e0201_WYG_197-16b>¶
　　送潘大憲副視關中學政¶
雍容冠斾入燕京經術江東舊著名不似公家潘散騎¶
僅將行色賦西征¶
　　其二¶
三輔青衿拜下風就中三禮更推公似聞伯仲金華省¶
曽奏先朝白虎通¶
　　偶閲楞嚴作¶
十年難弟未知音七處徴心可見心何似捲堂聊散去¶
<pb:KR4e0201_WYG_197-17a>¶
任他魚鳥各飛沉¶
　　其二¶
蓮花採去覔淤泥覿面張拳轉更迷了得本来無染意¶
眼前何境不菩提¶
　　其三¶
毋勞九品憶蓮臺也莫棲棲代世哀一念不生真體淨¶
圓通大士應聲来¶
　　其四¶
<pb:KR4e0201_WYG_197-17b>¶
莫把塵心惹世塵阿私十格尚沉淪那知梵釋諸天位¶
原是靈山九地人¶
　　夀魏鴻臚七袠¶
詩酒絃歌寄此生風流重見顧家瑛(君居為阿/瑛遺址)不湏屈¶
指量貧富七十年中擅太平¶
　　其二¶
庭前木蘭何太奇千朶萬朶白迷離争似中堂雙玉¶
樹對飜華蕚吐孫枝(君庭玉蘭之/盛甲吴中)¶
<pb:KR4e0201_WYG_197-18a>¶
　　其三¶
牙緋艾緑擁朋尊可愛君家好弟昆猶有雍容詩禮¶
在令人長憶魏陽元(君之伯/父也)¶
　　其四¶
賔筵弁側半傀俄猶戴烏紗檢白波不為一官能戀戀¶
少年辛苦讀書多¶
　　周三儁郎時誦道書辭其舅學士公游南太學¶
　　　得絶句二首¶
<pb:KR4e0201_WYG_197-18b>¶
十里珠簾出曉妝長干春色待周郎從他誤曲毋勞顧¶
留得齋心奉紫皇¶
　　其二¶
袖裏南華與舅論翻從玉潤愛氷神晩菘早韭山中味¶
慎莫誇他肉食人¶
　　戲為櫻桃題二絶句¶
葡萄賜紫那同貴金橘堆黄剰是酸何似琢圓千靺¶
鞨深紅透出水晶盤¶
<pb:KR4e0201_WYG_197-19a>¶
　　其二¶
含桃一薦栢梁新偷入新詩郭舍人笑殺上林村令句¶
李梅争似囓妃脣¶
　　送張蘭谿公除補選¶
迢迢单舫上天京單父當年政已成五月南薫無限意¶
彈琴莫道不成聲¶
　　其二¶
曽傳八詠在東陽可借雙鳬下未央溪邉小兒騎竹馬¶
<pb:KR4e0201_WYG_197-19b>¶
洞口僊人呼石羊¶
　　襄國王飛教千里嵗一慰存野人無以仰酬惟祝¶
　　　麟趾之慶而已敬成四絶情見乎辭¶
老龍隄畔彩雲開千乗旌旗射獵来蔽日鵬雛渾不管¶
掌中貪捧一珠廻¶
　　其二¶
渚宫春雪一登壇宋玉文成最耐㸔十二巫峯盡磐石¶
莫容雲雨夢中殘¶
<pb:KR4e0201_WYG_197-20a>¶
　　其三¶
六月金盤安石榴榴房忽綻玉漿流欲知太母嘗新意¶
親遣髙王問魏收¶
　　其四¶
老病䝉莊五畆陰年年孤負楚王金雖然曵尾泥塗樂¶
未少銜珠一片心¶
　　陳道復寫牡丹徴仲題句以徐熈擬之戲步於後¶
誰将野逸擬徐熈一種妖紅暈玉肌應是陳閎被宣召¶
<pb:KR4e0201_WYG_197-20b>¶
沈香亭畔寫楊妃¶
　　答沈嘉則¶
風流翻入步虚詞南國人稱沈亞之不信緱山辛苦意¶
只言笙鶴便相隨¶
　　其二¶
才從苦海脫沈淪兩鬢蕭踈已似銀君是謫仙寧不觧¶
玉京那有半殘人¶
　　同州王先生賜紱依曇陽菴脩西方業以俟師¶
<pb:KR4e0201_WYG_197-21a>¶
　　　真盻蠁少子某迎之不可於其歸也代先生¶
　　　送之¶
阿翁非為逺公留為覔金箆淨土游十萬八千猶未是¶
可應西向憶同州¶
　　其二¶
莫因離别淚闌干老子冰心徹底寒㑹得西歸真意後¶
不妨兒女話團圞¶
　　同州二先輩以書迎其父令公歸不得作二絶慰¶
<pb:KR4e0201_WYG_197-21b>¶
　　　之¶
雪山行道不辭辛車匿空歸羅㬋嗔以此深心奉塵刹¶
古来方是報恩人¶
　　其二¶
朝聞丹訣暮西還不踏江南處處山但使郎君如尹¶
喜可容真氣誤函闗¶
　　題楓谷巻為杭州喻邦相¶
春至能青秋更丹山深不共荻花寒武林官道知多少¶
<pb:KR4e0201_WYG_197-22a>¶
總與行人醉面㸔(香山有楓葉荻/花秋瑟瑟之句)¶
　　其二¶
庭葵嚮陽知故赤谷楓背日亦成丹總令心事各有寄¶
誰解霜風領嵗寒(少陵有背日丹/楓萬木凋之句)¶
　　贈錢效拙六袠夀言二絶句¶
錢翁長余星一週十年先著鹿皮裘如逢海上添籌客¶
為我聊呼第二籌(君居海上而好/著隠士巾服)¶
　　其二¶
<pb:KR4e0201_WYG_197-22b>¶
魯連乍覔東海住安期復從海東来飲君夀酒君試¶
問為是僊才說客才(君有縱横才而二仙/皆嘗作説客故云)¶
　　贈黄鵠¶
道子麄豪故有神精㣲仍數李公麟何當掃盡鉛華態¶
貎得乾坤萬古真¶
　　其二¶
誓墓歸来老病身無心去逐世間塵與君轟飲君猶恨¶
不寫人間第一人¶
<pb:KR4e0201_WYG_197-23a>¶
　　寄贈吳大倕倩¶
十載吳郎已大名青山依舊楚諸生似聞老蚌蹉跎意¶
欲遣雙珠入帝城¶
　　寄贈吳二臯倩¶
酒態傀俄兄不如弄船釣得武昌魚青藜忽破髙齋¶
色醒後吾伊讀父書¶
　　和張肖甫司馬題王陽徳使君陽湖别墅十詠¶
　　知樂軒¶
<pb:KR4e0201_WYG_197-23b>¶
鯨口初分玉澗餘金鱗㸃㸃躍青渠欲知魚樂無如子¶
曽向澄江夢作魚(君嘗令靖江故/以令事戲之)¶
　　清涼界¶
從他赤日也清凉室利南来是道塲不似石家金谷地¶
熱心偏向緑珠忙(五臺有清凉界金/谷亦有清凉臺)¶
　　紆青閣¶
小閣踈簾面面開不知何處送青来佛螺欲傍斜陽斂¶
那有珠絲繫得迴¶
<pb:KR4e0201_WYG_197-24a>¶
　　紅雨蹊¶
天花争墜不黏身下作東林紅錦裀却恨酒醒眠起後¶
悄然無計一留春¶
　　浮碧臺¶
千尋碧皺倚空濛湖眼山眉態不窮錯訝樓臺縁蜃氣¶
中天湧出化人宫¶
　　金粟嶺¶
紛紛金粟萬如來移自西方七寶臺笑殺中秋靈隱夜¶
<pb:KR4e0201_WYG_197-24b>¶
總令收得不堪栽¶
　　穿雲峡¶
有時峡坼流雲逗有時雲薄峯尖透主人躡屐傴僂歸¶
剪得氤緼滿雙袖¶
　　超然臺¶
暘湖千頃白雲流百尺隗俄在上頭欲語超然無可道¶
不牽塵世一絲愁¶
　　筠阿館¶
<pb:KR4e0201_WYG_197-25a>¶
萬條青玉逼雲寒餘籜猶堪剪作冠張廌莫跨居處好¶
王家亦自有琅玕¶
　　暑香亭¶
才歌白苧水生凉脉脉柔風送暗香記取鄭公三伏日¶
碧筒徐吸紫霞漿¶
　　偶題¶
抛却功名事上真名根猶自惹凡塵怪来人鳥宫中客¶
多是羲皇向上人¶
<pb:KR4e0201_WYG_197-25b>¶
　　其二¶
平生不擬作裴休見有遺書好撥愁撥得一行黄蘖字¶
何須更訪赤松游¶
　　蔡文學曼倩求書其贈大父九十四翁及父孝亷¶
　　　詩因題一絶於後¶
九十四翁歸道鄉孝亷花蕚日相望(時館於/吾弟所)㸔君三世¶
催身老不是誇君大父行¶
　弇州續稿巻二十三¶
