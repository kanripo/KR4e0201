# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.604071
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷二十四
<pb:KR4e0201_WYG_198-1a>¶
欽定四庫全書¶
　弇州續稿巻二十四¶
　　　　　　　　　　　眀　王世貞　撰¶
詩部¶
　七言絶句¶
　　昨秋有傳殿卿左史游道山者得一絶見慰不勝¶
　　　快心走筆奉賀¶
春来飛夢玉京山乞得交梨一顆還徧叩金臺無長史¶
<pb:KR4e0201_WYG_198-1b>¶
祗應猶自在人間¶
　　有蓮洲比丘者托康生寄一偈云法身有口能噇¶
　　　飯大地無塵翳眼睛此事遥知已相悉願垂一¶
　　　語印愚情率爾奉答¶
噇飯莫貪香積飯無塵翻惹六根塵通身是口通身眼¶
口眼應須賺世人¶
　　又代僧答¶
噇飯何妨香積飯無塵一任世間塵通身是口通身眼¶
<pb:KR4e0201_WYG_198-2a>¶
口眼何曽賺世人¶
　　　書付印公轉寄不知到否三月偶舉似驌兒拈¶
　　　曰已是印了也又曰以後再莫舉似别人問余¶
　　　二詩若何曰後一偈此僧尚留目在前一偈瞎¶
　　　却此僧在已而曰雖然如此是教典中話余出¶
　　　兩步霍然云法身有口能噇飯有口不噇飯要¶
　　　口怎麽大地無塵翳眼睛誰翳汝然已無用矣¶
　　題李使君扇頭小𦘕¶
<pb:KR4e0201_WYG_198-2b>¶
幾重雲樹幾重山小小茅簷三兩間但許使君齎酒至¶
不妨南陌荷鋤還¶
　　袁繩之太常起家赴南少司空走筆為贈¶
漢家清議重南宫卧雪能憐袁邵公總為太常髙第久¶
璽書連旦拜司空¶
　　其二¶
單車軋軋度丹陽十載清名揚太常任是令公家宴好¶
也應中夜減紅妝¶
<pb:KR4e0201_WYG_198-3a>¶
　　其三¶
顛倒衣裳白髪侵篋中腰帶半無金當時諫草垂磨滅¶
猶是區區請劔心¶
　　其四¶
依然藍筍叩精蘭剥啄聲停稚子歡懶病科頭當六月¶
不因知已便彈冠¶
　　吴生得神符治余少子士駿瘧應手即愈走筆贈¶
　　　之¶
<pb:KR4e0201_WYG_198-3b>¶
眼見兒曹病骨蘇將言無鬼未全無少陵總有花卿句¶
不及吳郎一字符¶
　　偶成¶
楚英晩節希轉輪漢獄株連千萬人清浄慈悲兩安在¶
西来誰為治貪嗔¶
　　其二¶
讀書萬巻葛勾漏飲酒千鍾郭景純狂夫借此聊自暖¶
苐恐天宫無二人¶
<pb:KR4e0201_WYG_198-4a>¶
　　其三¶
疇尊武媚作越古疇字阿𡡉為總持不怕舌尖難過鼻¶
只謀衣鉢且寛眉¶
　　其四¶
古来持律讓宣公何事貪它天食供身後擬歸慈氏院¶
眼前不見西来宗¶
　　其五¶
于闐比漢一小縣縱令護法能幾何懊恨談禪裴相國¶
<pb:KR4e0201_WYG_198-4b>¶
不將黄蘖換青娥¶
　　其六¶
海山方丈不肯住要住第三兠率天只恐放教居外院¶
小蠻樊素共年年¶
　　其七¶
白雲先生髙侍中自誇呼吸與天通斗大揚州貢賦絶¶
祗縁真誥有曹公¶
　　其八¶
<pb:KR4e0201_WYG_198-5a>¶
西崑艶體楊學士醉裏禪那誇更深金面棋盤都拍碎¶
却因丁冦便驚心¶
　　其九¶
蓮經女子轉山谷五戒禅師作東坡一升一降事未已¶
更四百年将奈何¶
　　其十¶
少年謗法晩護法(闕/)抨魯公少温公僧雛兩耳掩欲盡¶
未必西天耳盡聾¶
<pb:KR4e0201_WYG_198-5b>¶
　　其十一¶
縱横說法張無垢猶自低頭妙喜公讀盡傳燈杲師業¶
覺他心地未全空¶
　　其十二¶
長春占斷維摩刹靈噩平増徳士巾歸覩玉皇稱帝釋¶
始知元是一家人¶
　　樓道人一衲一笠一瓢遨逰海嶽而所携詩巻多¶
　　　名士如王格太僕吳國倫參政張位侍讀同王¶
<pb:KR4e0201_WYG_198-6a>¶
　　穉登太學張鳯翼先輩昆弟之作皆在焉仍虚¶
　　首簡以乞余題戲呈二絶歸之¶
道人雅自毛仙伯元白韓劉詩巻多觧道蕋珠宫裏住¶
盡應翻作步虚歌¶
　　其二¶
囊裏牛腰詩巻麄他年鶴背重還無何如負局先生好¶
只挟真形五嶽圖¶
　　百榖别余禮補陀出此扇索題走筆戲之¶
<pb:KR4e0201_WYG_198-6b>¶
南海南頭有落迦觀音寶座擁雲霞王郎内典應湏㸔¶
此是支那小白花¶
　　伯玉肖甫見過後即作書遣候明卿而殊苦一介¶
　　　之難因成二絶并寄明卿¶
門外初停嵇吕車殷勤仍囑武昌魚從来一㸃相知念¶
不為蒲輪便破除¶
　　其二¶
丹楓九月大江寒欲結雙魚千萬難何似只憑秋枕夢¶
<pb:KR4e0201_WYG_198-7a>¶
泠然一夜度齊安¶
　　寄黄州鄒使君廸光兼簡周𢎞禴選部¶
黄州黄菊遍地黄太守飡英齒頬香若少醇醪助秋興¶
袛應懸榻待周郎¶
　　其二¶
蒼頭信去頻丁囑赤鼻磯頭賦在無聞説使君開碣石¶
不妨千載配雙珠¶
　　黄州周二選部居憂作此寄之君故以星變言事¶
<pb:KR4e0201_WYG_198-7b>¶
　　　忤貴人見謫¶
七月十五憶黄州中有豪賢重姓周任使綸巾為布㡌¶
也能雄辨壓曹劉¶
　　其二¶
占星䟽草勝君房匡鼎揶揄石顯忙今日中天䝉氣盡¶
可能無意向明光¶
　　洞庭陸生醫而能詩以三律見投聊成二絶答之¶
甪頭深處不知年忽破霜風入郡㕓買藥收書知已了¶
<pb:KR4e0201_WYG_198-8a>¶
祗應還趂太湖船¶
　　其二¶
壊色方袍墊角巾老夫身是佛家身勞君苦贈千秋句¶
那有虚名可借人¶
　　謝雲仙老人皆用古語起¶
我所思兮在桂林感君屢致瑶華音縱令一語不相薦¶
終是悠悠千古心¶
　　其二¶
<pb:KR4e0201_WYG_198-8b>¶
湘中老人讀黄老手擷金光玉芝草他年謁帝何所徴¶
一㸃蒼梧紫烟小¶
　　題雙雀梅花扇¶
東厨殘食競饑鴉西舍飽蜂喧晚衙豈是中庭無滯穂¶
皎然雙雀坐梅花¶
　　寒夜懐元馭¶
無病無愁擁一氊怯寒猶自不成眠誰憐雞骨支牀者¶
布㡌衝風訪墓田¶
<pb:KR4e0201_WYG_198-9a>¶
　　陸少宰與繩北上迂道見訪山中贈别¶
柴門寂寂掩蒼苔小雨輕風香篆回鳥雀慣將籃筍狎¶
無人知道宰官来¶
　　其二¶
女牛驚見一星髙煖眼初迴仲蔚蒿中散縱然饒懶癖¶
可應容易絶山濤¶
　　其三¶
東風不作薜蘿春物色勞君到隠淪聖代夔龍方接席¶
<pb:KR4e0201_WYG_198-9b>¶
可能容得棄瓢人¶
　　其四¶
濁酒離亭望眼孤明朝春色傍艖䒀燕中啼鳥知無數¶
莫遣空林聞鷓鴣(次日/立春)¶
　　戲贈于&KR0034;先¶
七月十五夜何其正值扁舟訪我時留卿且試盂蘭供¶
来嵗依稀叢桂枝¶
　　庭有小方池延袤不盈丈種白蓮花且植五垂栁¶
<pb:KR4e0201_WYG_198-10a>¶
　　環之¶
雪白蓮花出水開陶家仙令好徘徊縱令無酒攅眉去¶
且為薫風五栁来¶
　　意上人一梓甓婆羅門棄家入道通習三乗援蘇¶
　　學士贈鄉僧文老例乞余一言走筆應之¶
㸔君竿木向隨身知是三乗老斵輪仗作忠師無縫塔¶
須彌一半萬由旬¶
　　其二¶
<pb:KR4e0201_WYG_198-10b>¶
當日蜀僧過蜀客扵今吳客詠吳僧如何尚有鄉心在¶
兩兩長松挂葛藤¶
　　㸔李張二子奕¶
疎簾落日小楸枰美作山人坐隠名一片殺機相對發¶
不如青海去談兵¶
　　十二絶句送敬美弟閩中學政¶
一傲除書兩挂冠歸雲欲出洞門寒凝空易作千原雨¶
承日還髙五色翰¶
<pb:KR4e0201_WYG_198-11a>¶
　　其二¶
莫言時雨未平匀西灑秦天東入閩惟是錢塘一水地¶
至今猶有望霓人(中推浙/學不赴)¶
　　其三¶
七閩文物有容輝吹律鄒生事已非欲向春風問消息¶
一時翹首問烏衣¶
　　其四¶
千疊名山千疊青五更風鐸五更星莫言池草今無夢¶
<pb:KR4e0201_WYG_198-11b>¶
也要隨君到幔亭¶
　　其五¶
幔亭溪畔宻藏雲曲曲清流皺縠文火棗嚮来湏已啖¶
前身可是武夷君¶
　　其六¶
倚幰㸔雲度武夷霜皮古栢隠叢祠諸生定有椒漿供¶
為讀羊公墮淚碑(先君遺/愛祠)¶
　　其七¶
<pb:KR4e0201_WYG_198-12a>¶
千林霞碎荔枝風火齊堆盤萬顆同盧橘楊梅知不論¶
可能收得状元紅¶
　　其八¶
萬安橋畔水曽波紫蠣紅瑶處處多採得眀珠堪把翫¶
莫教魚目笑蹉跎¶
　　其九¶
絳帷斜捲木蘭舟夾岸蠻音入棹謳使者觧書丁有尾¶
不妨行部下汀州¶
<pb:KR4e0201_WYG_198-12b>¶
　　其十¶
澹圃西連恬憺宫香煤欲冷樹號風從他猿鶴相驚怨¶
自是冰心出處同¶
　　其十一¶
破寒三盞甕頭春臨到分離亦愴神我厭長生君用世¶
可能終作耦耕人¶
　　其十二¶
右丞雖則戀清幽五短元應讓蜀州記取玉礬書内句¶
<pb:KR4e0201_WYG_198-13a>¶
莫容堂印挂心頭¶
　　送肖甫司馬於清洋江口¶
清尊紅燭暫為歡臨到分携醉醒難縱有冰壺心一片¶
伴君終是怯長安¶
　　再送伯玉至清洋口¶
君携胡建我曹丘各擁雙株玉樹秋兩地客星分不得¶
清洋中半是鴻溝(君舟有胡元瑞及淹嘉二仲/我舟有曹子念及瞻敬二美)¶
　　三送與繩至&KR0034;子¶
<pb:KR4e0201_WYG_198-13b>¶
兩岸朱衣送宰官中流衲子話團圞自憐不了能仁字¶
歸卧杉龕蘿月寒¶
　　四送明卿夜宿玉龍橋¶
玉龍橋下水縱横疊鼓廻颿斷續聲城頭一片崑山月¶
多少人疑子晉笙(時月卿携/歌吹弄之)¶
　　五送本寧觀潮南浦¶
平原十日未從容流水千重意萬重欲對鄉人誇共載¶
仙舟自有郭林宗(時貞吉在/本寧舟中)¶
<pb:KR4e0201_WYG_198-14a>¶
　　六送楨伯於城西關¶
毋輕畵省老馮郎帶銙生花艾綬黄記取他年一奇事¶
嶺南還策漢賢良(馮唐九十復/以賢良召)¶
　　用前例送家弟敬美視閩中學然至北水關而止¶
　　　盖余已徙居鄉故也¶
眼枯無淚意茫然謝傅憑何遣暮年若使彈成白翎雀¶
便應生斷琵琶絃¶
　　鄉進士鄒道甫以嚴君之命借聽於余余實無得¶
<pb:KR4e0201_WYG_198-14b>¶
　　　也不忍逆其意以二絶酬之¶
子雲有字何須問摩詰無言轉更難請㸔佛堂方丈地¶
叢叢忍草蔓欄干¶
　　又¶
髻裏眀珠當自知無端貧里叩貧兒北邙山下千堆土¶
𦵏盡神仙不觧悲¶
　　黎丘大王以手書及詩畫見投寄謝并贈得六絶句¶
由來龍種盡權奇七歩陳王已喚遲今日西園多應教¶
<pb:KR4e0201_WYG_198-15a>¶
可能偏少仲宣詩¶
　　其二¶
修竹梁園興有餘墨華長染馬卿裾怪來徧被千金賜¶
習得家王鳯尾書¶
　　其三¶
讓帝虬髯三葉孫汝陽眉宇尚天人宫花不落砑光㡌¶
羯鼓能催萬樹春¶
　　其四¶
<pb:KR4e0201_WYG_198-15b>¶
芙蓉疊疊冠霓旌千乗賢王春豫情道是麻姑山色好¶
便呼麟脯寄方平¶
　　其五¶
鵞溪百尺繭絲寛手寫淇園萬玉寒移贈王生懸四壁¶
誰能觸目不琅玕¶
　　其六¶
慚愧何郎通隠名長齋禮佛誦無生縱然博得諸王餉¶
不乞嵇家舊酒鎗¶
<pb:KR4e0201_WYG_198-16a>¶
　　贈醫者馬道人¶
誰似燕中馬自然藥囊簔笠但随肩生憎董奉多牽繫¶
不愛人間賣杏錢¶
　　送元馭閣老二十里橋同前例得一絶句¶
一葉輕舠破緑蘋驚㸔蓬底兩綸巾道人却有分擕淚¶
丞相何無祗候人¶
　　弇園雜詠¶
　　梵王橋¶
<pb:KR4e0201_WYG_198-16b>¶
隠隠紅橋拂地開徐徐蟾魄染青苔諸天幻出金銀相¶
色界天王盡下來¶
　　小祗林¶
佛日初開大地隂虚疑長者買祗林翛然一片浮雲過¶
欲問黄金何處尋¶
　　藏金閣¶
㑹得參同兩漸和莊生昨夜訪維摩若教更㑹真空意¶
萬巻函經一字多¶
<pb:KR4e0201_WYG_198-17a>¶
　　小罨畫溪¶
輕篙刺水澹忘歸狼籍殘紅處處飛猶讓當年霅中棹¶
兩山空翠撲人衣¶
　　磬折溝¶
灣環輕泚似金溝宛轉洄沿客自留兩岸芙蓉相對發¶
即令無酒不悲秋¶
　　金粟嶺¶
罷繙經巻旋呼杯為愛天香桂子開醉後飛花滿巾幘¶
<pb:KR4e0201_WYG_198-17b>¶
真成金粟卧如来¶
　　省穫亭¶
新&KR0008;甕底嘈嘈鳴西鄰稻壠黄雲平老夫眼飽腹亦飽¶
田家酒家虛得名¶
　　縹緲樓¶
獨立縹緲之飛樓又㸔浮雲天際頭洞庭西峰九千尺¶
尺鷃不礙逍遥㳺¶
　　大觀臺¶
<pb:KR4e0201_WYG_198-18a>¶
日腳低垂霧半籠虞山一抺有無中劃然長嘯天風起¶
掃盡浮雲現碧空¶
　　超然臺¶
巉巖百尺頫澄潭天水相和共蔚藍小坐自然塵外境¶
日斜無意下西弇¶
　　潛虬洞傍水竇¶
小小空眀逺似無泠然一水自縈紆潜虬相喚不肯出¶
為惜胡髯徑寸珠¶
<pb:KR4e0201_WYG_198-18b>¶
　　綰奇臺¶
小臺猶綰雙弇奇試問臺奇臺不知逰人到此意忽忽¶
半學楊朱悲路岐¶
　　月波橋¶
兩弇中斷有橋過水束㣲風也自波最好姮娥輝玉臂¶
莫容㳺擢攪青螺¶
　　古亷石¶
戍削風稜無媚姿主人瞻拜具冠衣乍可鬱林将壓載¶
<pb:KR4e0201_WYG_198-19a>¶
那容漢女作支機¶
　　壺公樓¶
壺公飲酒酒初乾誰道壺中天地寛幻出樓臺成五色¶
飛来日月是雙丸¶
　　玉玲瓏一名繚虹¶
壓盡千峰聳碧空佳名誰並玉玲瓏梵音閣下眠三日¶
要㸔繚天吐白虹¶
　　青玉筍即錦川峰之佳者並蜀錦也¶
<pb:KR4e0201_WYG_198-19b>¶
百尺排空玉筍青山人端不負山靈誰分望帝陵前錦¶
自是當年役五丁¶
　　散花峡¶
長年鼓棹穿岝㠋恰值春䦨藤花落一花墮幘酒一杯¶
懊惱東風不作惡¶
　　蟹螯峰¶
畢郎左手偶一失遺螯千秋化為石當空怕遣酒星知¶
攝向㣲垣佐瓊液¶
<pb:KR4e0201_WYG_198-20a>¶
　　流杯石¶
雲根障底暗泉流蓮花瓣中蓮葉舟直疑分出君山酒¶
奪得頭杯不肯休¶
　　飛練峡¶
游女拏舟向峡邉驚呼白練界蒼烟生来未識天台瀑¶
濕着紅衫不觧憐¶
　　娱暉灘¶
灘頭垂楊好繫船楊枝戲水桃花顛枕流潄石從他誤¶
<pb:KR4e0201_WYG_198-20b>¶
白眼卧㸔滄浪天¶
　　嘉樹亭¶
嘉樹週遭一水亭不妨呼酒共沈溟當頭赤日不敢下¶
拂面好風吹自醒¶
　　留魚澗¶
夭桃落英長自留游魚一入便堪愁梁宫亦有千迷道¶
閩嶺聞歌九曲流¶
　　斂霏亭¶
<pb:KR4e0201_WYG_198-21a>¶
倦鳥初棲猶未還一生貪㸔夕陽山縱令收盡人間色¶
幾㸃峰尖紫翠間¶
　　小浮玉橋¶
一拳殘石水中央醉艇縱横也不妨喚作吳興一浮玉¶
從教人笑夜郎王¶
　　先月亭¶
呼尊欲緩暮天愁忽有金波㶑灔浮摠為西亭最先得¶
清光一抹露山頭¶
<pb:KR4e0201_WYG_198-21b>¶
　　天鏡潭¶
纎鱗不起静無風倒寫青天入鏡中兩岸青山帶樓閣¶
何人不道水晶宫¶
　　鳯條館¶
一片春雲緑正饒枝枝盡作鳯皇條他年儻得成焦尾¶
不待琴心已就挑¶
　　寄屠長卿¶
神虎門頭一挂冠鏡湖東去海天寛人間有客都無耳¶
<pb:KR4e0201_WYG_198-22a>¶
自是相如勝井丹¶
　　其二¶
莫以憐才少相君提封盡跨五湖雲請㸔六字鐫官詔¶
便是仙都十賚文¶
　　離薋園雜詠¶
　　鷃適軒¶
大鵬九萬苦不足尺鷃搶榆恒有餘除却逍遥真際在¶
便應方朔羡侏儒¶
<pb:KR4e0201_WYG_198-22b>¶
　　碧浪室¶
百挺琅玕直復斜午薰揺入小窻紗偶然將作清漪㸔¶
碧浪湖頭一釣艖¶
　　晞髪亭¶
九月㣲霜未授衣桑榆向暖髪堪晞不知紫翠峰頭斂¶
愁見棲鴉閃閃歸¶
　　壺隠亭小山¶
數拳培塿小亭前澗壑峰巒亦宛然不似壺公暫時幻¶
<pb:KR4e0201_WYG_198-23a>¶
主人留結著書縁¶
　　詠無住觀中物¶
　　白鸚鵡¶
僊音隠隠似雲和雪色衣裳推素娥生長白蓮花瓣内¶
那能不遣誦彌陀¶
　　雙鶴¶
青田别種是胎仙午夜清音徹九天我誦黄庭換凡骨¶
他時一㸃破蒼烟¶
<pb:KR4e0201_WYG_198-23b>¶
　　馴鴿¶
日長行散步庭臯挿羽佳人媚寂寥五色别成鋪地錦¶
千鈴忽起半天嬌(挿羽佳人半天嬌/皆鴿名見清異錄)¶
　　朱魚¶
猩紅數㸃媚清泠煖藻香萍度此生莫向江湖貪廣濶¶
近来魚網大縱横¶
　　無錫陳生自樊山王邸来将梓其詩乞序姑與飯¶
　　　而以二絶句止之¶
<pb:KR4e0201_WYG_198-24a>¶
詞客淮南氣若雲莫疑山叟怯相聞自然雞黍田家有¶
只是無名可借君¶
　　其二¶
平臺新賦許誰賢惟有相如賜獨偏若要上林天子問¶
吮毫應更十餘年¶
　　題畫夀大叅暘谷先生七十¶
永嘉城外小緱山眀月長容笙鶴閒總為暘湖泉石好¶
未教王子厭人間(地有王/子巖)¶
<pb:KR4e0201_WYG_198-24b>¶
　　其二¶
千重緑嶂百重流仙籍垂登朝籍收長見嵗星甌越部¶
不勞眀主訪羊裘¶
　　送林光宇文學同髙吳二茂才還閩四絶句¶
韓子文章日月光當時閩海一歐陽不論觀察如常衮¶
分得三珠夜已光¶
　　其二¶
吳江霜冷落楓丹閩嶠繁花正耐㸔識字兒曹師友意¶
<pb:KR4e0201_WYG_198-25a>¶
春風桃李不成寒¶
　　其三¶
經術從推絳帳師還驚博學與宏詞諸林樹樹閩大色¶
猶有温陵桂一枝¶
　　其四¶
髙子波瀾自老成吳郎神彩獨縱横他年並出延津劍¶
遥見星文動洛城¶
　　贈方士頼生¶
<pb:KR4e0201_WYG_198-25b>¶
還是江東頼布衣芒鞵竹杖欵荆扉于今參得茅家訣¶
不向青山問所歸¶
　　王陽徳大參自詫地理師而極口為江右劉生游¶
　　　揚以為能得景純三昩墓田丙舍一一聽其更¶
　　　定劉子来謁乃有謂其非真者戲成小絶贈之¶
王叟青烏誇祕傳逢君却耗買山錢老夫儘有容身地¶
且傍春風住幾年¶
　　其二¶
<pb:KR4e0201_WYG_198-26a>¶
青鞋博得杖頭装笑逐胡姬喚酒嘗任使桃花開落盡¶
總然還是舊劉郎¶
　　贈莆陽林致逺¶
曽携銀管侍瑶除懶向王門曵敝裾遺恨先朝諸殿榜¶
如何不遣仲将書¶
　　題文太史畫别介徴户部¶
淡靄徐分逺近山孤舟相對白鷗閒他年倘訪弇州叟¶
只在漁歌欵乃間¶
<pb:KR4e0201_WYG_198-26b>¶
　　術士孔生種種變幻狡獪見而贈以四絶句¶
白波沈陸懶登臺一醉逢君笑口開莫怪書生偏善幻¶
何人不是幻中来¶
　　其二¶
鬬旗纔罷復藏鈎曼衍魚龍眩未休却恨茂陵龍去逺¶
不教生拜樂通侯¶
　　其三¶
一念才萌意已通祗縁先墮識情中老夫心在阿惟越¶
<pb:KR4e0201_WYG_198-27a>¶
笑爾逡廵化業蟲¶
　　其四¶
少年塲裏索相過不往如呼俗物何一任摩娑雙眼㸔¶
山神伎倆苦無多¶
　　余生為其父徳甫丈乞志墓其别也得四絶句送¶
　　　之中間且悲且喜㦯規㦯嘲往往情見乎辭¶
七尺穹碑三尺墳五君垂盡到余君却憐身後誰知已¶
此意凄凉不可聞¶
<pb:KR4e0201_WYG_198-27b>¶
　　其二¶
阿翁不問生人産有子徒能讀父書不為薛田荒欲盡¶
可令彈鋏嘆無魚¶
　　其三¶
一接余郎月旦評翛然四坐欲風生請㸔朱邸王孫貴¶
杜口毘邪學净名(謂用/晦也)¶
　　其四¶
雙眼寧輸郭景純青鞋踏徧為嚴親前山儘有牛眠地¶
<pb:KR4e0201_WYG_198-28a>¶
只要余郎自賣身¶
　　梁希鴻廣陵人工古文辭貧不能詣吳門今有所¶
　　　因渡江見訪得二絶贈之¶
梁生日賦廣陵潮一水吳門天様遥二十四橋都踏徧¶
可曽還見伯通橋¶
　　其二¶
揚州白鹽雪滿船揚州白苧白於綿莫将流水輕彈盡¶
此調那容估客憐¶
<pb:KR4e0201_WYG_198-28b>¶
　　趙凡夫㳺太學太學師為趙丈汝師其父少叅公¶
　　　凡夫之王父僉憲公同年也¶
少年文采宋王孫二水三山繞帝閽携得通家名刺在¶
不妨長揖叩龍門¶
　　其二¶
橋門霜色凛峥嶸朴教猶存聖世名何事書生紛負笈¶
幾人千載遇陽城¶
　　過西鄰許子㸔菊時曹子家傍焉¶
<pb:KR4e0201_WYG_198-29a>¶
籬邉五色傲霜花白酒黄雞不用賒乗興即来酣即去¶
許家的的勝陶家¶
　　其二¶
千錢不枉買西鄰濁酒墻頭無限春曹伯許男容入㑹¶
老夫叨長號王人¶
　　其三¶
今年菊種家家少獨自君籬細葉多差勝江州王刺史¶
不湏携酒也相過¶
<pb:KR4e0201_WYG_198-29b>¶
　　其四¶
醉眼摩娑不肻還任他醮鼓也如閒才穿丁邜橋頭過¶
便是吾家郭裏山¶
　　題慧山泉¶
一勺清泠下九咽分眀僊掌露珠圓空勞陸羽輕題品¶
天下誰當第一泉¶
　　上人自峨眉来云欲涉海禮補陀北禮五臺走筆¶
　　　二絶贈之¶
<pb:KR4e0201_WYG_198-30a>¶
曽棲巴蜀峨眉頂逺見西天鷲嶺無昨夜普賢乗白象¶
向余先觧髻中珠¶
　　其二¶
峨眉十載住不足南禮潮音北五臺巴刼半生何處是¶
眼前誰箇不如来¶
　　佘宗漢令君謝全椒事歸作汗漫游者二十載曩¶
　　　嵗以四律寄我方在齋居不能為和今嵗復携¶
　　　七絶句見贈一談而别輙依數報之¶
<pb:KR4e0201_WYG_198-30b>¶
五桞柴桑比更青新詩字字敵山靈知君不愛郎官宿¶
愛向江湖喚客星¶
　　其二¶
美人曽寄紅珊瑚相見仍投眀月珠十五秦城償不得¶
老夫無計且盧胡¶
　　其三¶
七子中原雅唱酬向余何事晩方求但教尋得河源路¶
天柱崑崙在上頭¶
<pb:KR4e0201_WYG_198-31a>¶
　　其四¶
天許青山換布衣却防詩社畏金緋屠郎鼓吻徐郎笑¶
滿載五湖眀月歸¶
　　其五¶
愧君虚號謫仙人一㸃仙源覔未真可為出山呼小草¶
山中久自有風塵¶
　　其六¶
十八娘紅生荔枝蠔房舌嫩比西施更教何處誇三絶¶
<pb:KR4e0201_WYG_198-31b>¶
為有佘郎七字詩¶
　　其七¶
一炬叢祠逐楚瞳令君獨有狄家風從他憤惋難為報¶
與說咸陽三月紅¶
　¶
　¶
　¶
　弇州續稿巻二十四¶
