# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:30.625781
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR4e0201_WYG_163-1a>¶
欽定四庫全書¶
　弇州四部稿巻一百六十三¶
　　　　　　　　　　　　明　王世貞　撰¶
說部¶
　　宛委餘編八¶
愚嘗恠南燕慕容徳登髙讌羣臣語如齊魯固多君子¶
當昔全盛之時接慎巴生淳于鄒田之徒䕃脩檐臨清¶
沼馳朱輪佩長劍恣非馬之雄辭奮談天之逸辨指麾¶
<pb:KR4e0201_WYG_163-1b>¶
則紅紫成章俛仰則丘陵生韻至於今日荒草頽墳氣¶
消烟滅永言千載能不依然又如曹景宗既貴謂所親¶
曰我昔在鄉里騎快馬如龍與少年輩數十騎拓弓弦¶
作礕礰聲箭如餓鴟噭中澤中逐麞數肋射之渴飲其¶
血饑食其胃甜如甘露漿覺耳後生風鼻端出火此樂¶
使人忘死今來揚州作貴人動轉不得路行開車幔小¶
人輒言不可開置車中如三日新婦此邑邑使人氣盡¶
此等語雖小愧大雅殊自竒麗徳拓跋景宗武人其能¶
<pb:KR4e0201_WYG_163-2a>¶
言尤可恠耳昔人謂史臣借飾之語恐亦未然¶
晉文即位探䇿得一羣臣失色裴成公進曰臣聞天得¶
一以清地得一以寧侯王得一以為天下貞梁髙祖問¶
王侍中朕為有為無對曰陛下應萬物為有體至理為¶
無宋文帝釣天泉池垂綸不獲王景文曰臣以為垂綸¶
者清故不獲貪餌元魏髙祖名子恂愉悦懌崔光名子¶
劭朂勉髙祖曰我兒名傍皆有心卿兒名傍皆有力對¶
曰所謂君子勞心小人勞力周武自彈琵琶屬梁王蕭¶
<pb:KR4e0201_WYG_163-2b>¶
巋舞因起謝曰陛下既親撫五絃臣敢不率同百獸此¶
雖取捷供奉語不妨雅致若桓𤣥即位御牀䧟而殷仲¶
文曰將由聖徳深厚地不能載梁武宫門災謂羣臣我¶
意方欲更新之而何敬容曰此所謂先天而天弗違又¶
武帝即位有猛虎入建康郭象入江陵上意不悦以問¶
羣臣羣臣無敢對者王瑩在御筵歛板對曰昔撃石拊¶
石百獸率舞陛下膺籙御圖虎象來格縱極澹辭不能¶
令人不嘔穢¶
<pb:KR4e0201_WYG_163-3a>¶
今世所稱返璧盖左傳所謂受飱而返璧也若以周敬¶
王事擬之則佳秦始皇事擬之則不雅子朝與敬王戰¶
投璧於河後二日津人得之於岸將賣之石也已敬王¶
事定獻之復為玉秦使者夜過華隂平舒道有人持璧¶
遮使者曰為我遺鎬池君因言曰今年祖龍死使者奉¶
璧具以聞使御府視璧乃二十八年行渡江所沈璧也¶
西京雜記茂陵富人袁廣漢於北邙山下築園東西四¶
里南北五里又何武葬北邙山薄龍坂東王嘉冡東北¶
<pb:KR4e0201_WYG_163-3b>¶
一里然則長安故自有北邙不止洛中也今考志記俱¶
無之¶
書稱歸馬華山之陽放牛桃林之野盖官不復録為兵¶
車用置之民間聽其耕牧而已程大昌因其地在河山¶
阨束取孔頴達引杜預為證云華山之旁尤乏水草非¶
長養牛馬之地欲使自生自死腐儒穿鑿一至於此不¶
知革車三百兩為馬千二百匹所須地幾何可發一笑¶
漢文帝臨厠韋昭所謂夾二水而臨其岸也慎夫人如¶
<pb:KR4e0201_WYG_163-4a>¶
厠與武帝據厠見衛青溷厠之厠也¶
立仗馬據顔魯公疏以為起自太宗其門司式曰無門¶
籍有急奏令仗家引對不得闗礙防壅蔽其立仗馬二¶
須乘者聽程大昌以為太宗招言勤政至意至開元天¶
寶禮儀立仗馬李林甫所云一鳴輒斥即今仗馬制也¶
而招言勤政之意失矣按此馬及仗當在外朝人主行¶
幸它所或深宫而所謂急奏者必上變告警之類耳若¶
方御朝豈有乗馬徑入理且必不以是待上言時事者¶
<pb:KR4e0201_WYG_163-4b>¶
也白虎樽尚有發者而竟太宗朝不聞乗仗馬奏事人¶
大昌之説恐亦無據¶
晉史袁彦伯宏在桓公府作東征賦而不及宣城一日¶
桓命同載問君何以東征賦不及家君袁云尊公稱謂¶
既非下官敢專既未遑啓不敢顯之耳公疑不實乃曰¶
君欲為何辭袁應聲曰風鑒散朗或搜或引身雖可忘¶
道不可隕宣城之節信義為允桓泫然而止又世説新¶
語彦伯東征賦都不道陶公胡奴誘之狹室中臨以白¶
<pb:KR4e0201_WYG_163-5a>¶
刃云先公勲業如是何以相忽畧袁窘蹙便答我大道¶
公何以云無因誦曰精金百鍊在割能斷功則在人職¶
思靖亂長沙之勲為史所讚按此必有一誤彦伯豈有¶
為桓客而遺宣城者使出無意則伏𤣥度已言之若使¶
出有意不足見才而適來舋隙或胡奴之説差為近之¶
今人知司馬長卿為賦客而不知為經術士又不知為¶
文翁弟子也按秦宓傳宓云蜀本無學士文翁遣相如¶
來受七經還教吏民由是蜀學比於齊魯故地里志白¶
<pb:KR4e0201_WYG_163-5b>¶
文翁倡其教相如為之師又云雖有王孫之累猶孔子¶
大齊桓公羊賢叔術宜立祠堂速定其銘¶
每讀楞嚴經云貪明為罪遇精為形名魍魎鬼和銷報¶
盡生於世間多為應類酬足為人叅合文類貪成為罪¶
遇明為形名役使鬼明&KR0781;報盡生於世間多為休徴酬¶
足為人叅合明類不免一自哂吾儕豈亦貪明貪成之¶
報耶然據佛氏言則帝釋天福盡尚墮五通僊見身有¶
盡一應神道俱屬修羅閻羅主者亦是業報固無恠也¶
<pb:KR4e0201_WYG_163-6a>¶
劉向識貳負桎梏之尸蓋僵尸數千年不朽者也鄩溪¶
水側有重人穴穴中有僵尸不知年載按記云人以五¶
月五日生者尸不腐¶
今人正五九月不上任唯京朝官則不拘也在唐宋亦¶
然按戴植䑕璞云釋氏智論天帝釋以寶鏡照四大神¶
州每月一移察人善惡正五九月照南贍部洲唐人以¶
此三月不行死刑曰三長月節鎮因戒屠宰不上官宋¶
人多以是三月食素誦經已可笑矣今於正五九月不¶
<pb:KR4e0201_WYG_163-6b>¶
斷屠宰但不上任尤無謂也¶
今人稱法令曰令甲以漢宣帝詔令甲死者不可生然¶
是法令首巻曰江充傳註令乙騎乘行馳道中章帝詔¶
曰令丙箠長有數見䑕璞甚明然則令乙者第二巻也¶
令丙者第三巻也漢律當有十巻¶
曲逆縣按博水濡水自源東逕其縣故城南枉者迴湍¶
率多曲復亦謂之為曲逆水張晏曰湍水於城北曲而¶
西流是受此名而氏曲逆矣左傳哀四年齊國夏伐晉¶
<pb:KR4e0201_WYG_163-7a>¶
取曲逆又竹書紀年魏殷臣趙公孫裒伐燕返城曲逆¶
漢髙帝以封陳丞相貪其富而不辭亦不求改名至王¶
莽始改為順平矣¶
地里志言髙奴縣洧水上有肥可用之博物志言酒泉¶
南壽縣南山出泉水大如筥注池為溝水有肥如肉汁¶
取著器中始黄後黑如凝膏然極明與膏無異膏車及¶
水碓缸甚佳北方謂之石漆又云水肥水經注銅雀臺¶
北曰氷井臺髙八丈上有氷室室有數井深十五丈藏¶
<pb:KR4e0201_WYG_163-7b>¶
氷及石墨焉石墨可書又然之難盡亦謂之石炭陸士¶
龍貽兄書三臺上曹公藏石墨數十萬斤云燒此消後¶
可用然烟中人不知兄頗見之否今送二螺即此物也¶
水經注言犍為朱提縣山水險竒數百言而不及朱提¶
銀事亦一漏也朱提銀比之他銀極貴價可益十之五¶
見食貨志武帝時以銀為幣至平帝而始有朱提銀耳¶
周穆王時有燭銀其光可鑒曰天子之寶蓋不以為幣¶
也¶
<pb:KR4e0201_WYG_163-8a>¶
余欲登太和山閲近所刻志不能舉永樂以前事及山¶
所由名攷一統志亦無之按道元水經注云武當山一¶
曰太和山亦曰&KR2750;上山山形特秀又曰僊室又荆州圖¶
副記曰山形特秀異於衆嶽峯首狀博山香爐亭亭逺¶
出藥食延年者萃焉晉咸和中歴陽謝允捨羅邑宰隱¶
遁斯山故亦曰謝羅山¶
余過襄陽城之十餘里為習家池不能二畆許乃是流¶
泉滙而為池耳前半里許俯大江按水經注沔水逕蔡¶
<pb:KR4e0201_WYG_163-8b>¶
洲與襄陽湖水合水上承鴨湖東南流逕峴山西流東¶
南流注白馬陂水又東入侍中襄陽侯習郁魚池郁依¶
范蠡養魚法作大陂陂長六十步廣四十步池中起釣¶
臺池北亭郁墓所在也列植松篁於池側沔水上郁所¶
居也又作石伏逗引大池水於宅北作小魚池池長七¶
十步廣十二步西枕大道東北二邊限以髙堤楸竹夾¶
植蓮芡覆水是遊宴之名處也山季倫之鎮襄陽每臨¶
此池未嘗不大醉而還恒言此是我髙陽池故人為之¶
<pb:KR4e0201_WYG_163-9a>¶
歌曰此公出何去徃至髙陽池日暮倒載歸酩酊無所¶
知然則今之習池非復昔之舊矣又其地髙不可引湖¶
水¶
用脩以方城為萬城其可笑不待言伯晦引史記阻之¶
以鄧林縁之以方城又我悉方城外及服䖍杜預之說¶
以闢之似矣然不如盛𢎞之荆州記之明切也其云葉¶
東界有故城始犨縣東至瀙水達泚陽界南北綿聨數¶
百里號為方城一謂之長城南北雖無基築皆連山相¶
<pb:KR4e0201_WYG_163-9b>¶
接而漢水流其南故屈完云云何其易曉也郡國志葉¶
縣有方城郭仲産曰苦萊于東俱有方城又楚狂接輿¶
耕於方城之南蓋皆傍此長山方城而名者也¶
左氏焚巫尫謂其尫瘦鼻孔向上天憫之不為雨以故¶
焚巫其言極俚可笑然古有祈雨而焚身者蓋不但焚¶
巫也桂陽先賢畫讚臨武張熹字季智為平與令時天¶
下大旱熹乃積柴自焚主簿崇小史張化從熹焚焉焚¶
後靈雨澍應又濟北戴封字平仲為西華令旱乃自焚¶
<pb:KR4e0201_WYG_163-10a>¶
天雨火滅官至太常後之焚身者僧也¶
余徃者赴晉陽臬踰上黨見刻石有孔子迴車處辨以¶
孔子臨河而返必不至其地於紀行筆之矣及覽酈道¶
元水經註云諸子史籍之文竝言仲尼臨河而歎是非¶
太行迴轅之言也然又云䢴水東南逕孔子廟東廟庭¶
有碑魏太和元年孔靈度等以舊字毁落上求脩復野¶
王令范衆愛河中太守元真刺史咸陽公髙允表聞立¶
碑於廟則其事亦已久矣今廟與碑俱不存後人緣而¶
<pb:KR4e0201_WYG_163-10b>¶
刻此五字也¶
歴山有三處一統志云濟南城南五里有歴山即舜耕¶
處鄭康成謂歴山在河東而曾子固辨其非子固似未¶
讀水經也按酈道元註云河東郡南有歴山謂之歴觀¶
舜所耕處也有舜井溈汭二水出焉南曰溈水北曰汭¶
水迺逕歴山下上有舜廟又周處風土記曰舊説舜葬¶
上虞又記云耕於歴山而始寧剡二縣界上舜所耕田¶
於山下多柞樹吳越之間名柞為櫪故曰歴山道元謂¶
<pb:KR4e0201_WYG_163-11a>¶
周處此志為不近情傳疑則可證實非矣安可假木異¶
名附山殊稱彊引大舜歴山溈汭言是則安於彼乖矣¶
然則寧剡尚在傳疑濟南猶似無據¶
每見人稱前導者伍伯晉書賈充戲庾純云君行常在¶
人前今何以後蓋純之先人有為伍伯者按古今注云¶
一伍之長也五人為伍曰伍伯一曰户伯漢制兵吏五¶
人一户一竈每竈四直一伯故曰户伯又曰大伯諸王¶
公行户服赤幘纁衣常韎率其伍以導引也¶
<pb:KR4e0201_WYG_163-11b>¶
用脩著赤牘清裁既不序赤名所以唯於秇林伐山載¶
禽經云鵻上無尋鷚上無常雉上有丈鷃上有赤云赤¶
與尺通莊子云斥鷃斥亦尺也此其所以謂之赤牘歟¶
然則謂之斥牘亦可乎按漢西嶽石闕銘云𢎞農太守¶
常山元氏張勲為西嶽華山作石闕髙二丈二赤又北¶
齊平等寺碑云銅像一軀髙二丈八赤廣州記稱鰕鬚¶
長四赤然則赤果與尺通也余故於廣赤牘改正作尺¶
而記於此以見用脩未覩二碑也¶
<pb:KR4e0201_WYG_163-12a>¶
用脩稱天子三河募少年為黄河折支河湟中河大可¶
笑也此三河那得有少年募蓋河内河東河南近京師¶
地耳¶
史記曹參傳蕭何為法顜若畫一徐廣註音古項反一¶
音講漢書則云講若畫一文潁註講或作較顜訓直又¶
訓明講訓和温公通鑑遽改作較用脩譏之似也却又¶
妄改顜作斠而云勘斗斛也較車耳也則用脩尤為可¶
笑史記本文原無作斠註亦無勘斗斛訓且較之一字¶
<pb:KR4e0201_WYG_163-12b>¶
豈車耳之外别無訓乎留侯傳史記作帷帳漢書作帷¶
幄今亦以責之通鑑疑用脩不曾見漢書也¶
又云漢書遊於巖郎鍾繇表廟郎郎當作廊而皆省作¶
郎者上廕下下承上也此却不然龜筴傅紂為象郎豈¶
亦下承上乎盖古文通用耳¶
用脩能辨晉元非牛金所生且知其為誣辭而云魏道¶
武名犍繼受命為牛繼馬後之像此又誤也道武初名¶
涉圭後名珪犍者其父什翼犍也亦逺矣¶
<pb:KR4e0201_WYG_163-13a>¶
唐人記宋延清二事吾皆疑之其一謂延清夜投杭州¶
靈隠寺得句云鷲嶺鬱岧嶤龍宫隠寂寥屬吟甚苦一¶
老僧云少年何不言樓觀滄海日門對浙江潮遂終篇¶
跡之乃駱賔王也其二謂劉希夷去年花落顔色改明¶
年花開復誰在延清愛而欲有之不許遂以土囊壓殺¶
之夫落花句雖自妍宛要非至者延清自多佳境何至¶
苦欲得之其與賔王年事不甚相逺賔王集又有江南¶
贈宋五之問及兗州餞别詩何得言非舊識若賔王果¶
<pb:KR4e0201_WYG_163-13b>¶
為老僧而之問後謫過杭時亦且老矣不得呼少年止¶
由二詩竝見集中而好事者欲以證希夷之横死賔王¶
之倖生故令延清受此長誣耳¶
傳竒稱徐敬業黄巢亦俱為僧以免黃巢有鐵衣着盡¶
着僧衣語又一説宋開寶中八十老僧道價為叢林所¶
重臨當歸寂從容示偈舒左足足底有黄巢二字又有¶
載姚泓為終南山地僊事極詳要之皆誣罔耳¶
羅虬比紅兒不過市井間烟花語耳然唐詩紀事謂虬¶
<pb:KR4e0201_WYG_163-14a>¶
手刃此伎而作詩追悼之恐誤蓋詩語有任伊孫武心¶
如鐵不辦軍前殺此人又若教麤及紅兒貌爭肯樓前¶
斬愛姫也恐紅兒自以他故死不由手刃¶
史記年表秦以君公主妻河君主註以它女為君主秦¶
君之女也漢之子女曰公主壻曰尚諸王女曰翁主壻¶
曰承¶
楊用脩證西施之沈江與陳晦伯之證西施隨范蠡以¶
去俱各有所出難以臆斷第陳引吳地記句踐令范蠡¶
<pb:KR4e0201_WYG_163-14b>¶
取西施以獻夫差西施於路與范蠡潛通三年始達於¶
吳遂生一子至此亭其子一歳能言因名語兒亭此大¶
可笑按記亭在嘉興縣南一百里為吳地范蠡為越成¶
大事豈肯作此無頼事未有奉使進女三年於數百里¶
間而不露露而越王不怒蠡吳王不怒越者齊東野人¶
之談何足據也攷越絶書曰語兒鄉故越界名曰就李¶
吳疆越地以為戰地至於柴辟亭女陽亭者句踐入官¶
於吳夫人從道産女此亭養於李鄉句踐勝吳更名女¶
<pb:KR4e0201_WYG_163-15a>¶
陽更就李為語兒鄉今稱女兒亭盖誤合為一也晦伯¶
之駁用脩真可謂夢中説夢矣¶
吳越春秋所載伍胥投水女溧陽然不知其人按李太¶
白撰碑女姓史然則溧陽史在春秋已有之¶
用脩引符子云姓名人罕知况其書乎馬總意林亦不¶
載下註云符子名朗東晉人見隋藝文志此亦不詳正¶
史之故符朗不當作符按苻堅載記後有朗傳堅之從¶
兄子也秦亂投晉為王國寶所搆死著苻子數十篇亦¶
<pb:KR4e0201_WYG_163-15b>¶
老莊之流此書今收蔵經中余嘗讀之豈僻人僻書也¶
用脩云杜子美詩近來海内為長句汝與東山李白好¶
流俗本妄改作山東李白樂史序李白集云白客游天¶
下以聲妓自隨效謝安石風流自號東山時人遂以東¶
山李白稱之子羙詩句正因其自號而稱之耳流俗不¶
知而妄改近世作大明一統志遂以李白入山東人物¶
類而以杜詩為證近於郢書燕説矣按南部新書云李¶
白山東人父為任城尉因家焉少與魯人隱徂徠山號¶
<pb:KR4e0201_WYG_163-16a>¶
竹溪六逸天寶初游會稽吳筠隠剡中谷稱蜀人非也¶
今任城令㕔有白詞尚存至唐范傳正誌其墓曰白凉¶
武昭王九世孫昭王隴西人隋末子孫以罪徙西域神¶
龍時其父客自西域逃居綿之巴西而白生焉唐魏顆¶
李陽氷序其文劉全白撰其墓碣皆曰廣漢人故論白¶
者或曰隴西或曰山東或曰蜀李陽氷云李翰林浪跡¶
縱酒以自昏穢詠歌之際屢稱山東李白亦云以張垍¶
讒逐游海岱間子羙所謂汝與山東李白好蓋白自號¶
<pb:KR4e0201_WYG_163-16b>¶
也然則白本隴西人産於蜀嘗流寓山東子羙從游時¶
在山東故稱山東也此山東乃闗東非今之山東也一¶
統志固已俗然用脩亦所謂得其一未得其二者也¶
宋太祖詔天下重脩建帝王廟委州長吏躬親檢討儀¶
相畫樣給付而中間有不相宜者秦始皇配有李斯漢¶
景有周亞夫晁錯唐明皇有郭元振後唐莊宗有郭崇¶
韜明宗有任圜安重進皆君臣不相終者也髙辛以后¶
稷配後魏孝文以長孫晟晟隋文時人不相值也後周¶
<pb:KR4e0201_WYG_163-17a>¶
文帝以宇文憲憲少于文帝卒時僅十六不應配也明¶
皇不配姚宋而配張説王琚肅宗不配李郭而配苗晉¶
卿裴冕霍光兩配武宣而不祠昭帝秦始皇朱梁太祖¶
石晉髙祖俱不應祀而祀中間如夏少康周宣王昭帝¶
皆賢主而皆遺之趙中令諸公不學之過也女媧氏無¶
配楊用脩攷三臣娀陵氏及聖氏隨氏以志其陋¶
今天下府名太原府乃宋太宗以晉王升者也延安府¶
乃哲宗嘗封延安郡王升者也肇慶府徽宗以端王由¶
<pb:KR4e0201_WYG_163-17b>¶
端州升者也襄陽府真宗嘗封襄王由襄州升者也慶¶
陽府仁宗嘗封慶國公由慶州升者也建寧府孝宗封¶
建王由建州升者也徳安府神宗嘗為安州觀察使升¶
者也獨宋太祖即位以宋州為南京應天府而我髙皇¶
帝首下建康定大業遂亦名南京應天府其脗合有如¶
此者¶
今人以椿萱擬父母當是元人傳竒起耳大椿氏八千¶
歲為春秋以擬父猶可萱引詩語言樹之背殊不切觀¶
<pb:KR4e0201_WYG_163-18a>¶
唐元微之詩萱近北堂穿土早宋丁謂詩草觧忘憂憂¶
底事則唐宋人必不以萱擬母也橋梓所謂橋仰而髙¶
梓俯而卑周公之所以撻伯禽也却久¶
元魏御史中丞最為雄峻見崔暹髙儼傳可紀然尚書¶
省臣能禁止紏劾之孝文時中尉李彪以剛直聞事多¶
專恣尚書左僕射李冲列其罪惡有司奏當大辟詔除¶
名明帝初中尉元匡欲攻尚書令元澄澄奏其罪惡亦¶
處死刑詔除名前後二十年内事也然冲與澄自劾彪¶
<pb:KR4e0201_WYG_163-18b>¶
匡後皆不久而卒事固有相類如此者¶
陶隠居載漢髙祖以始皇三十四年於南山得一鐵劒¶
長三尺銘曰赤霄大篆書即斬蛇劍也及貴常服之光¶
武微時在南陽鄂山得一劍文曰秀覇魏武帝以建安¶
二十年於幽谷得一劍長三尺六寸上有金字銘曰孟¶
徳王以見人主受命之徴按西京雜記云斬蛇劍長七¶
尺晉太康中武庫火飛去又載石勒耕地得一刀銘曰¶
石氏昌篆書然劉曜讀書管涔山有管涔王遣童子奉¶
<pb:KR4e0201_WYG_163-19a>¶
寶劍事見本載記而隠居不之及建安二十年武帝王¶
業成矣此劍非所自創即其下偽為之以相鼓眩也¶
隠居又云漢平帝衎以元始元年歲次辛酉掘得一劍¶
上有帝名因服之大篆書又宋順帝凖㫒明元年掘得¶
一刀文曰上血光照一室帝竒之二年七月使楊玉候¶
織女不得懼死用以弑帝所得亦非祥也然是蒼梧王¶
昱不當作順帝凖¶
李涪謂唐世郊天祭地止於再拜其禮至重不可加而¶
<pb:KR4e0201_WYG_163-19b>¶
以婦拜姑章必四為非禮然則彼時不行四拜也方干¶
處士每拜必三時謂之方三拜宋朱元晦孫為淮東提¶
刑與顯者書必云萬拜時謂之朱萬拜皆可稱人妖¶
淮南王英布犯法黥後至有國遂稱為鯨布五季周行¶
逢為三鎮節度使加侍中宋狄青為使相俱少嘗黥面¶
貴而不欲去其文今人但知狄而不知周也則而至將¶
相者孫臏司馬臏自則者鬻拳自宫者䜿刁¶
潘輿事今將母者通用之而不知潘以石崇事見法其¶
<pb:KR4e0201_WYG_163-20a>¶
母固同與其禍也及𤓰事今以為得代之期而不知𤓰¶
期不得代連稱管至父繇此為亂也含鷄舌香乃侍中¶
刁存以年老口臭令含之墓碑生金在賈梁道廟以為¶
晉中興之兆而庾氏為滅族之候俱不為佳事也¶
車二馬為麗三馬為&KR0406;四馬為駟鼓三百三十三槌為¶
一通鼓止角動十二聲為一疊昏鼓四通為大鼜夜半¶
三通為晨戒旦明三通為發昫¶
丹鉛録稱後周靜帝令宫人黄眉墨粧云引蕋黄無限¶
<pb:KR4e0201_WYG_163-20b>¶
當山額又額黄無限夕陽山語為証謂唐尚然又引荆¶
公詩漢宫嬌額半塗黄以為漢已有之詳語意乃是額¶
間小黃靨耳非黄睂也若周天元帝禁天下婦人不得¶
施粉黛自非宫人皆黄眉墨粧盖眉不用黛而止用黄¶
不欲其飾之羙上等宫掖耳全非額黄意也亦非靜帝¶
傅咸傳攀蚊髯附蜹翼然則蚊亦有髯乎列子以燕角¶
之弓搠蓬之箭射虱之心而懸不絶虱亦有心乎蠻觸¶
之國在蝸角闘而伏屍數百里蝦邦蟻郡又不足言矣¶
<pb:KR4e0201_WYG_163-21a>¶
丹鉛餘録載古鑑銘二以為唐人作按銘辭有長懸仁¶
壽天子萬春語疑隋仁壽宫成於此鑄鏡也又如珠出¶
匣似月停空當眉寫翠對臉傳紅亦似煬帝語¶
中國初無西𤓰見洪忠宣皓松漠記聞盖使金人貶遞¶
隂山於陳王悟室得食之云種以牛糞結實大如斗絶¶
甘冷可蠲暑疾丹鉛餘録引五代郃陽令胡嶠䧟北記¶
云於回紇得𤓰名曰西𤓰其言與忠宣同以為至五代¶
始入中國按忠宣使金乃稱創見則嶠甞之於䧟北之¶
<pb:KR4e0201_WYG_163-21b>¶
日而不能種之於中國也其在中土則自靖康而後其¶
在江南或忠宣移種歸耳¶
左傳孔悝之難太子懼下石乞孟黶敵子路以戈擊之¶
斷纓子路結纓而死據論語隠義孟黶一曰狐黯以詐¶
墜子路折股畏其目光不敢前曰請覆子之目子路以¶
衣袂掩目遂殺之又師覺授孝子傳子路之子仲子崔¶
欲報父讐殺狐黶告於夫子夫子曰行矣黶知之曰君¶
子不掩人之不備須後日以蒲弓木㦸與子崔戰而死¶
<pb:KR4e0201_WYG_163-22a>¶
然則狐黶盖悔其詐殺子路而以死成子崔之孝者也¶
事固不可信然亦足以少雪覆醢之辱矣¶
南史栁世隆由南兖州都督遷護軍時尚書令王儉為¶
衛將軍脩下官禮甚謹世隆止之儉曰將軍雖存𢎞眷¶
如王典何余嘗怪之以為衛將軍位在護軍將軍上何¶
以有此後攷晉六朝志乃知護軍官品雖卑而於諸將¶
軍有上下分盖亦陳平護諸將之遺意也¶
李延壽作李神儁傳云出見犬邢劭戯曰為是宋鵲為¶
<pb:KR4e0201_WYG_163-22b>¶
是韓盧神儁應聲曰為逐丞相東走為負帝女南徂及¶
作徐之才傳又云甞與朝士出游遇羣犬競走諸人試¶
令目之應聲云為是宋鵲為是韓盧為逐李斯東走為¶
負帝女南徂其重複如此必有一譌¶
北史李氏傳即延壽撰盖倣班固例與唐俱凉武昭王¶
暠之後其載世系極詳然内云在秦者名興族為將軍¶
生子伯祐建功北狄封南鄭公伯祐子徳徳子信為秦¶
將虜燕太子丹信孫元曠仕漢為侍中弟仲翔位太尉¶
<pb:KR4e0201_WYG_163-23a>¶
討叛羌於狄道陣殁塟狄道川史記李將軍傳所云其¶
先自槐里徙居成紀實始此也仲翔曽孫廣云云按信¶
於廣為六世其敗於楚為始皇二十三年稱信年少壯¶
往及孝文之十四年僅五十八年而廣已用良家子與¶
從弟李蔡俱為武騎常侍計其年當與信等不應世次¶
之多若此且南鄭公非秦爵漢太尉為三公未聞年表¶
之有李仲翔與翔之討羌而歿也以此知記述之不易¶
李世勣傳卒年八十六攷之碑七十六當以碑為正也¶
<pb:KR4e0201_WYG_163-23b>¶
傳稱大業末世勣為盜僅十七而勣以摠章二年卒至¶
武徳元年為五十二年勣是時年盖二十五也然則大¶
業四年勣已為盜矣傳載其訓弟語云年踰八十司馬¶
通鑑云年將八十亦知其謬耳然至所謂年十二三為¶
亡頼賊逢人則殺亦似非實録盖勣十二三時為隋髙¶
帝末年天下未甞有大盜也¶
宋史樊師古本名若水字叔清即南唐進士走北以絲¶
繩量江面濶狹者也後至給事中户部使甞因召對上¶
<pb:KR4e0201_WYG_163-24a>¶
問之曰卿名出何書對曰唐尚書右丞倪若水亮直臣¶
竊慕之上笑曰可改名知古倪若水實名若冰知古學¶
淺妄引以對人皆笑之余家宋板唐書資治通鑑倪實¶
名若水非若氷也且倪字子泉豈得為若氷乎脩史者¶
歐陽𤣥不應孟浪至此且以是而笑師古能無為師古¶
所笑也耶¶
王翦傳將兵六十萬伐楚行請美田宅園池甚衆始皇¶
曰將軍行矣何憂貧乎王翦曰為大王將有功終不得¶
<pb:KR4e0201_WYG_163-24b>¶
封侯故及大王之嚮臣臣亦及時以請園池為子孫業¶
耳又云王翦子王賁與李信定燕齊地二世之時王翦¶
及其子賁已死而孫王離擊趙項羽破禽離及攷二十¶
六年瑯邪臺銘列侯武城侯王離列侯通武侯王賁倫¶
侯建成侯趙亥倫侯昌武侯成倫侯武信侯馮母擇以¶
位次差之王離在季父賁前則離乃翦冢孫襲翦爵者¶
也賁盖翦之次子自以功封侯者也所謂有功不封者¶
其時未定天下云耳及剖符而翦一子一孫為功臣之¶
<pb:KR4e0201_WYG_163-25a>¶
首又當時列侯二人倫侯三人凡封侯者僅五人而李¶
斯與蒙恬李信不與焉可謂嚴矣所謂成者其嬴姓耶¶
　¶
　¶
　¶
　¶
　¶
　¶
<pb:KR4e0201_WYG_163-25b>¶
　¶
　¶
　¶
　¶
　¶
　¶
　¶
　弇州四部稿巻一百六十三¶
