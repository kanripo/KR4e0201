# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.510421
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷二十三
<pb:KR4e0201_WYG_023-1a>¶
欽定四庫全書¶
　弇州四部稿巻二十三¶
　　　　　　　　　　　　明　王世貞　撰¶
詩部¶
　五言律一百二十二首¶
　　俠客¶
幸舍新彈鋏屠家舊鼓刀風塵看不見意氣為誰髙片¶
語忽生翼此身如㧞毛金張貴人里辟易鷫鸘袍¶
<pb:KR4e0201_WYG_023-1b>¶
　　丁未計偕將出門夕¶
此夜不忍旦匆匆垂去家回看小弱女猶未解呼爺凍¶
雪依簷草輕颷散燭花莫揮分手淚吾道自天涯¶
　　歸舟風雨¶
短笛破空濛孤舟黯淡中打篷霞脚雨鬬水石尤風少¶
住投棲鳥無言數去鴻酒杯吾計在未擬哭途窮¶
　　放舟¶
偶然走馬去忽復放舟歸倒日魴鯉集長天鸛鶴飛釣¶
<pb:KR4e0201_WYG_023-2a>¶
童竹枝曲浣女藕花衣莫作它鄉樂江南春漸稀¶
　　大行方皇后輓歌二章¶
葆性専坤静論功夾日明恩將貫魚重身為當熊輕寂¶
寂春金屋沈沈夜玉城不須彤史述天語自峥嶸¶
　　其二¶
宻雨椒途浄傷雲鷖輅興深宫六衣捲導扇五華層仙¶
馭何其杳神君不可憑還應從此日起觀望昭陵¶
　　雪後入臨大行皇后¶
<pb:KR4e0201_WYG_023-2b>¶
振木長颷勁迴空霽雪明河山俄改色天地有悲聲苑¶
樹連枝淚宫鴉數㸃晴此時仙馭逺知復盼瑶京¶
　　其二¶
積雪映空明輕寒入帝城蕋珠飄榭冷粧粉委塵輕玉¶
履惟傳跡瑶臺何處行梅花與栁絮知是總傷情¶
　　出塞二首¶
鼙鼓胡雲舊旌旗漢月新何來飛虎將親獲射雕人白¶
髪尋源早黄金結俠貧功成不望賞雲閣畫麒麟¶
<pb:KR4e0201_WYG_023-3a>¶
　　其二¶
不斷穹廬色檀槽壓酪漿俄聞五校至去逐六驘亡蒲¶
類天如赭燕支月似霜前軍又鐃吹生得左賢王¶
　　游天寧寺莫膳部偶過有作¶
駐馬扶㳺興招提背郭開祇堪吾暫憩不謂爾能來香¶
飯青蔯供輕衫白㲲裁宿鴉千佛子就掌莫驚猜¶
　　天寧寺大風雨旋霽¶
鴈塔衡颷勁珠林宻雨迴曇花空外散天樂定中來龍¶
<pb:KR4e0201_WYG_023-3b>¶
出阿羅鉢猊翻般若臺何因占慧力孤月亂雲開¶
　　㳺白雲觀遇鍾了髻¶
行散到古院翛然遇真師落日澹眉宇清霜踈鬂絲飯¶
温初煮石丹冷舊封泥嗒坐渾無語蟬聲秋樹枝¶
　　暮秋¶
十日不啟戸秋容老自催雨蟲寒上壁風葉夜侵苔藥¶
褁收仍展砧聲去復來乾坤空濶意不為庾生哀¶
　　十六夜月不寐¶
<pb:KR4e0201_WYG_023-4a>¶
瑶鏡破踈枝西風敞夕帷流光豈不惜圓景漸成虧脉¶
脉憑誰語娟娟静自窺故鄉俱一㸃含意暫教遲¶
　　十七夜月獨坐¶
有恨光難滿多愁掛却遲凄凉洞庭樹迢遞上林枝故¶
苑空機杼深宫罷履綦鴈風團白露愁殺獨棲時¶
　　送王僉事先生罷官歸¶
毋驚送君出直道邇難任詎是無知己翻然諧素心浮¶
雲看逝鳥幽谷冩鳴琴亦有臨岐淚蒼生望轉深¶
<pb:KR4e0201_WYG_023-4b>¶
　　其二¶
清秋愴行役况子罷官歸落日芬蘭珮西風涼芰衣遲¶
遲為帝里欵欵向親闈更薄湘纍怨孤臣托罪微¶
　　奉寄華學士先生¶
共識承恩日為郎典石渠未須論失馬已是遂焚魚小¶
徑頻回駕青山獨著書無言同咄咄有夢亦蘧蘧¶
　　其二¶
軒冕豈不羡難膺千載軀獨㳺成逺志新論擬潛夫世¶
<pb:KR4e0201_WYG_023-5a>¶
路知相左吾師亦太迂野鷗今不忌隨意釣江湖¶
　　其三¶
自愛青山地毋嗟上苑枝我方占世道天欲重公詩往¶
事浮雲逝生涯流水知獨慚門下客悽㫁馬融帷¶
　　元日日有食之雨不見¶
日蝕王正朔千山一雨䝉人間今不見天上豈應同漢¶
署慚宣疏(鮑宣有元/旦日蝕疏)堯都想羿弓向來聞左史曽紀善¶
言功¶
<pb:KR4e0201_WYG_023-5b>¶
　　春日過李三于鱗小飲適謝茂秦至有懐伯承明¶
　　府¶
乗興欵柴扉相逢騎馬歸待予初下榻對爾欲忘機好¶
客語中至情人書後稀悠然念離合徙倚度斜暉¶
　　有懐伯承因荅于鱗¶
自聞仙令去春雪下江闗予以友生感君其伯仲間援¶
琴對素月流思共髙山頼有投珠意索居時解顔¶
　　荅贈于鱗¶
<pb:KR4e0201_WYG_023-6a>¶
歴下多奇士夫君無忝之身應李白後書是伏生遺古¶
調名堪小窮探已亦疑書來重嘘借吾更愛吾詩¶
　　玩小池金魚¶
寂爾空庭步悠然凉意新倒池明緑樹驚藻愛朱鱗聚¶
沫縁窺食穿深欲避人不知濠上樂魚我竟誰真¶
　　乍雨¶
細雨留髙樹輕寒過小池劇憐初夏節却似晩秋時披¶
荇魚知樂憑軒鳥暗窺蕭疎故園思徐步欲何之¶
<pb:KR4e0201_WYG_023-6b>¶
　　雨後登白雲樓¶
乗暇獨登樓捲簾清逺眸無堪望中意翻益醉餘愁雲¶
合山常暝烟輕雨乍收行藏吾自識曲枕信悠悠¶
　　聞大同周將軍物故¶
絶塞猶驍騎中原失虎臣空餘褁革志無復據鞍身動¶
地千門哭悲風萬馬塵將星知未隕天子重推輪¶
　　其二¶
沙海長城斷單于秋意深轉愁新將令難識舊軍心赤¶
<pb:KR4e0201_WYG_023-7a>¶
羽時傳警黄金不可尋馮唐撫髀對今古淚沾襟¶
　　曉行西山從間道發即景有作¶
中逵暫改轍髙眺對蒼然曉徑松花合秋林楓葉鮮穿¶
蹄出穴兎薄眥護巢鳶隠隠聞笳鼓無何薊北天¶
　　送劉戸部之南都𣙜引鹽¶
再徙司農秩仍分使者衣秋深槲葉冷江濶錦帆飛日¶
夜軍聲急東南地力微漢家鹽筴議待爾叩宸扉¶
　　贈汪生㳺遼左¶
<pb:KR4e0201_WYG_023-7b>¶
壯志羞彈鋏生涯問曵裾帝城不可住邊塞復何如古¶
戍霜侵早交河月滿初秋笳吹又急容易鬢毛踈¶
　　㳺天寧寺¶
褰裳春出郭扶病强招尋自是塵中侣同皈靜者心城¶
陰催落日野色斷髙岑何事諸天界能令離思深¶
　　送人之漳州驛丞¶
一官初拜魏匹馬逺投漳海色家家雨寒梅樹樹霜雲¶
中下飛傳天際出餘皇賦就多蠻語能無憶故鄉¶
<pb:KR4e0201_WYG_023-8a>¶
　　寒食前三日出郊外遇雪有作¶
氣候今年晩燕山雪片飛可憐近寒食猶未授春衣半¶
吐花如落能歌鶯尚稀長懐浴沂伴日暮咏而歸¶
　　髙郵遇同年龔生舟次醉成¶
握手語未畢呼童且列筵停杯坐秋色看棹下江烟汝¶
狎嚴城漏吾躭據榻眠不知何所道小别是經年¶
　　送王亮燾下第¶
北風吹馬鬛寒色滿貂裘以我未能去逢君不可留亂¶
<pb:KR4e0201_WYG_023-8b>¶
砧淮浦夜孤戍薊門秋為有幽芳在何須嘆薄㳺¶
　　均美兄之分冝丞取道歸里¶
河壖置别筵把袂未能捐落日邊烽出孤星海樹懸干¶
戈淹嵗月舟楫任風烟直有連枝淚疇吟春樹篇¶
　　其二¶
今日悟歸計秋風空羡人爾同彭澤宰况展柴桑輪鳥¶
雀稻禾熟雲霞橘柚新倘憐纓組弟非為罷官貧¶
　　夏夕謝山人馮戸曹朱駕部伯隣峻伯于鱗三比¶
<pb:KR4e0201_WYG_023-9a>¶
　　部見過分韻得天字時謝將有行期¶
門巷髙軒過琴尊别思懸明珠動深夜白雪破炎天濁¶
酒能中聖狂歌競謫仙還欣竹林賞西傍禁城偏¶
　　過姚園作¶
姚園聊屬我吳客自為羣白水秋先得青山雨不分藻¶
飜魚意樂竹静鳥聲聞談笑淹歸馬衝泥戀夕曛¶
　　張中貴談武廟時事有感¶
老病張中貴曽陪内教塲五營徴介士六部選名倡白¶
<pb:KR4e0201_WYG_023-9b>¶
馬平陽月琱戈青海霜怕歸長信謁語語是先皇¶
　　初秋夜坐有感示于鱗¶
不寐宵聲發孤吟秋色來闗城羽林騎鐘鼓栢梁臺世¶
事文章逺鄉心戰伐催長安李生在猶可對銜杯¶
　　陵祀¶
松楸何不極複道見行宫劍珮千官月橋陵萬馬風地¶
迴山盡拱雲合樹俱雄白首先朝事傷心涕淚中¶
　　其二¶
<pb:KR4e0201_WYG_023-10a>¶
迴合宫牆出分趍禮數同夜歸千嶂裏春度百花中列¶
宿俱垂野洪濤併在空出㳺神意肅石馬自鳴風¶
　　荅友¶
穎考元工俗來譏阮氏狂詩何預成敗酒頗礙行藏雄¶
白元難守雌黄未易當先生但吟醉荅爾意茫茫¶
　　其二¶
稍為躭詩酒都忘世路難詩憑千古在酒放一身寛濕¶
束豪雄小途深禮數安那能事斯語便欲棄微官¶
<pb:KR4e0201_WYG_023-10b>¶
　　春日同于鱗茂秦集韋寺水亭分韻得重字¶
偶成春服始挾侣問幽蹤芳草近寒食空林聞午鐘驚¶
波雙鳥出迷路一僧逢欲竟名園者停杯感慨重¶
　　簡茂秦¶
飄梗真難繫垂楊未可攀君名去留外吾道是非間且¶
白人前眼憑蒼客後顔蕭然一長揖詩句滿春山¶
　　過秋曹後懐棘寺舊歡寄謝諸丈人¶
棘寺饒期集憐予齒最卑暮雲催握醑秋雨聴彈碁攀¶
<pb:KR4e0201_WYG_023-11a>¶
附多先逹風流並我師不堪今咫尺相望即天涯¶
　　其二¶
興愛提壺語歸從欵段催落花風後逕芳樹雨中杯禄¶
薄存交誼官閒見吏才未愁西省隔折簡即能來¶
　　其三¶
憶爾郫筒酒來從蜀客船開尊須盡日促席解忘年懶¶
即隗俄坐酣仍鼓跌眠只今雲省夜茶椀對殘編¶
　　聞盧生將出獄志喜¶
<pb:KR4e0201_WYG_023-11b>¶
聞道㳺梁獄斯人實可悲紅顔翻自累白璧轉堪疑失¶
意乾坤小孤蹤雨露遲向來吹黍律開落竟由誰¶
　　其二¶
骨立盧生在羣銷好自支膏焚獨明日灰暖再然時鸚¶
鵡元驚衆鷦鷯未穏枝江湖去仍廣勺水借恩私(生業/已蕩)¶
(盡故/云)¶
　　其三¶
此際獄中劍曽逢雷令非提攜終奮迅拂拭有光輝一¶
<pb:KR4e0201_WYG_023-12a>¶
旦雄心托千年國士稀憑將報恩用不作化龍飛(謂陸/令也)¶
　　送僧之楚¶
西來為傳法南下豈離羣夜梵神魚響秋空法鴈聞浮¶
杯洞庭月飛錫衡山雲若向黄梅去心香一寄焚¶
　　憩𢎞慈寺空上人房¶
下馬叩空門逢僧禮白雲為心一蕭散别路自塵氛犬¶
避曇花席鼯飡貝葉文大都論佛性難作有無分¶
　　許解元悼妾¶
<pb:KR4e0201_WYG_023-12b>¶
帶有同心在絲將續命遲淚偷埋玉地心折賜珠時解¶
幌風從入鈎簾月自垂安仁故亡恙不那鬂成絲¶
　　其二¶
天上仙期迫人間别恨深吹簫不同去步幄杳難尋入¶
夢驚纎玉聞香剰鬱金都將可憐意留作斷腸吟¶
　　其三¶
十五繡鴛鴦粧成贈阮郎蛾眉西嶺月鸞鏡九秋霜小¶
雨流蘇暗闌風錦簟涼欲從天外覔誰遣返魂香¶
<pb:KR4e0201_WYG_023-13a>¶
　　其四¶
雲鬟白玉酥人道勝羅敷所念前魚泣寧知别鶴孤同¶
心悞綵繸如意妬珊瑚往日西陵栢蕭蕭長夜徂¶
　　夏日小理花榭漫興¶
謝客冠長解抛書酒漸親陋甘為圃問拙憶灌園人引¶
瀑全冝暑栽花已過春忽驚揺落思高栁暮蟬新¶
　　其二¶
小樹僮能接繁花手自修閉門疑在野積雨乍成秋萬¶
<pb:KR4e0201_WYG_023-13b>¶
事何青眼諸公豈黒頭還嗔妻子問祇為俸錢留¶
　　其三¶
落落孤松樹空齋意敞然誰來醉明月獨坐㸔青天解¶
髪步兵嘯披襟中散絃那能畏官長騎馬問流年¶
　　其四¶
握管真憑我銜杯不讓人風塵世已甚慷慨復何陳嵗¶
月持螯手朝廷食肉身無為互嘲誚各自有沉淪¶
　　送唐圜任福寧吏目¶
<pb:KR4e0201_WYG_023-14a>¶
禄薄君休問閩天可計程呼兒看蜃市對客註魚經巖¶
雨任公白山雲天姥青蕭然坐州幕鳥雀下空庭¶
　　偶題¶
轉目風塵色人間睥睨過官貧為具少兒病檢方多時¶
論俱戎馬鄉心幾薜蘿毋勞問推轂吾意亦從它¶
　　其二¶
案牘吾何厭形骸乆就拘聊因對樽酒相與得須㬰宦¶
路皆先逹詩名豈病夫乞歸猶未敢清夢或江湖¶
<pb:KR4e0201_WYG_023-14b>¶
　　喜師錫比部夜來自南留酌有贈¶
三載傳書札相逢恐未真應門懽舊僕屈指問交親雞¶
黍貧能具鶯花晩更新相看素衣在天地乆風塵¶
　　遣興¶
日月真萍梗乾坤任酒巵獨行身外計苦思鬂間知得¶
路車驚轍争棲鳥剰枝小兒能學語不遣誦吾詩¶
　　其二¶
浩浩乾坤裏支離未可憑孤踪病妻厭髙卧鄙夫能歸¶
<pb:KR4e0201_WYG_023-15a>¶
計鄉音薄微官世態増討論多戰伐或恐在堅冰¶
　　長安初月¶
長安半輪月霜色滿金河俠客聞刁斗天山一劍過横¶
穿郅支塞歸騎曉星多忽憶盧家女流黄欲罷梭¶
　　其二¶
青樓狹邪婦秦月照眉鴉蕩子嫖姚幕寒霜作鬂花功¶
成萬戸賞莫向枕邊誇西去金張里生來將相家¶
　　汪比部遷慶陽守問之¶
<pb:KR4e0201_WYG_023-15b>¶
吾愛汪夫子虬髯凌紫烟詩仍我輩讀官得衆人憐北¶
地逢賢守匈奴可近邊幾時驅馬發雪裏渡秦川¶
　　羣盗¶
赤子吾焉忍兵戈見緑林横行鋒可近不殺意仍深江¶
海思骸骨朝廷問腹心誰云大臣在家國共沾襟¶
　　其二¶
天遣文安盗狼山一夕風深恩是先帝急難有羣公身¶
世吾何晩乾坤事未窮豈堪遼左戍吹角月明中¶
<pb:KR4e0201_WYG_023-16a>¶
　　題東&KR0399;隠居四首¶
世路已知晚山花長見春曽為獨醒者歸學耦耕人小¶
婦能蠶事諸孫理釣綸青天五栁下藜杖一閒身¶
　　其二¶
菰城秋欲老兒女亦欣然罷社金香酒迎寒雪色綿登¶
塲鳥雀下出市魚鰕鮮興發苕溪畔長吟梁甫篇¶
　　其三¶
偶來天目卧修竹自成居飛瀑面衡宇青山手道書花¶
<pb:KR4e0201_WYG_023-16b>¶
間謝車騎鏡裏出樵漁不學於陵叟桔槔恒晏如¶
　　其四¶
犢外收春雨松間候夕舂比隣過流水燕坐數諸峰白¶
帢野人狎籃輿刺史逢愀然雲色變或恐出從龍¶
　　天寧寺同諸子餞别公實¶
上方期不住初地已成賖握手蒼梧濶題詩白日斜坐¶
深聞聖樂别至散天花歸向曹溪路新詩悟後誇¶
　　其二¶
<pb:KR4e0201_WYG_023-17a>¶
白足逢髙侣黄金說勝縁雨時龍象出星外佛燈懸斯¶
物能千古吾人各一天還應斗間氣相望並森然¶
　　夜飲柴生¶
吾晩躭劉毅梟盧一擲迴天風吹幘墮海月趂杯來醉¶
習時人態狂容傲吏才思從市中俠走馬度章臺¶
　　濮陽李明府自新喻再寄予詩兹以覲事駐城外¶
　　屬時禁方嚴不得出視悵然有懐¶
曉露沾鳬舄寒星識鴈臣君行濮上路予憶郢中人河¶
<pb:KR4e0201_WYG_023-17b>¶
嶽成跬武天涯豈比隣解嚴須努力春事日方新¶
　　䆋江¶
秋江有殊色木落芙蓉鮮颯爾一鴻去天空波淼然偶¶
來維檝步忽憶伐檀篇欲采誰堪寄徘徊空自憐¶
　　送張虞部伯啟左遷常州别駕¶
與說當年事孤臣奮欲飛乾坤淹帶甲風雨促征衣事¶
定殊文武權歸互是非所論寧逺謫惜爾寸心違¶
　　其二¶
<pb:KR4e0201_WYG_023-18a>¶
國難徴兵日君恩佐郡年郡横秦望雨兵入薊門烟衆¶
謂波相及吾知道固然還期保障意兹地股肱偏¶
　　其三¶
冠盖無容地蕭然一郡丞孤帆下揚子秋色滿毗陵白¶
日垂難問青雲傲可慿汝能勤撫字夫豈愧飛騰¶
　　其四¶
把袂翻輕别沾膺自感時主恩遷地近吾道小臣冝月¶
逈延陵劍潮平太伯祠古人崇退讓今子莫凄其¶
<pb:KR4e0201_WYG_023-18b>¶
　　正月十四日夜同茂秦于鱗子與子相集靈濟宫¶
　　公實館分韻得燈微二字¶
欲暝天全白將規月漸升龍銜員嶠燭星燦紫微燈綺¶
色深三殿鐘聲散五陵醉須攜興住春事日相仍¶
　　其二¶
夜色瑶宫映華燈玉樹依參差見花發歴亂覺星微禁¶
籞通沉火仙音度羽衣還看醉來夕緹騎禁全稀¶
　　早春同于鱗公實訪謝茂秦華嚴庵¶
<pb:KR4e0201_WYG_023-19a>¶
吾與二三子行㳺覽物華暖仍幽徑雪寒未給園花客¶
熟能為黍僧貧只施茶更愁歸興促騎馬問人家¶
　　其二¶
白社遲安石青林叩逺公乾坤吾輩在身世幾時同草¶
樹寒輝後松杉暝色中重來應爛漫一笑虎溪風¶
　　客有秦生者嘗尚魯翁主後流落死京師其友李¶
　　子為治後歸之¶
昔侍靈光日紅顔白玉珂恩深百嵗少貧至一身多故¶
<pb:KR4e0201_WYG_023-19b>¶
舊生涯在悲歡隔世過還逢脫驂者沾淚向江河¶
　　問訊梁公實¶
問訊梁公實聲名未寂寥病何闗藥餌貧豈任漁樵十¶
載能吾輩同心正乆要邊書况昨日散捷紫宸朝¶
　　其二¶
汝病風塵外吾衰景物中詞人歌太乙酒客卧新豐彈¶
鋏心猶嗜驅車路轉窮飄然五噫詠天地一梁鴻¶
　　悼亡兒果祥詩十首¶
<pb:KR4e0201_WYG_023-20a>¶
得汝三年内那能一日忘誰知浪驚喜翻為助悲傷處¶
處難開眼時時總斷腸病夫骨髓盡未數淚千行¶
　　其二¶
一病無旬日奄然喪此身何心吾在世無計爾為人昨¶
撫猶如玉今看已作塵平生娱弄物觸着暗傷神¶
　　其三¶
眉目真如畫聰明解讀詩見人為禮法依母倍恩私事¶
事俱堪繫聲聲未忍離不眠仍起喚星斗夜空垂¶
<pb:KR4e0201_WYG_023-20b>¶
　　其四¶
月月山東使平安兩字存昨來見書到半是憶兒言汝¶
爺心已折汝祖念彌敦說到傷情處青天日自昏¶
　　其五¶
動止能如意歡啼並可親縱無千里足堪慰百年身得¶
食先分姊更衣必示人難揮汝爺慟聞者亦酸辛¶
　　其六¶
不禁西河眼悲深漸欲枯逢人失應對散帙强支吾顛¶
<pb:KR4e0201_WYG_023-21a>¶
倒還疑夢依稀或類呼誰將二女慰轉見一身孤¶
　　其七¶
見汝娟娟静誰能不解顔身唯識燕市骨僅返吳山痛¶
入啼呼外逢應夢寐間如憐泣成血他日見探環¶
　　其八¶
芝蘭春已折庭館晝空沉判老江湖骨難窺天地心入¶
門傷几案跨馬畏朋簮欲問容身地茫茫不可尋¶
　　其九¶
<pb:KR4e0201_WYG_023-21b>¶
可愛俱無跡唯餘一痛傷招魂歸杳曠追路失蒼茫萬¶
事甘人下餘生怕日長淚痕羅幌底斜月映如霜¶
　　其十¶
慰藉諸親舊殷勤强破愁斯文一身在逺道二親憂感¶
極神俱竦聲吞淚復流忘情豈我輩分已愧莊周¶
　　公實能數學未許予上夀也書此自解¶
聊尋攴覆者何日盡予年萬事俱人後那能此獨先汝¶
云無蔡澤吾道豈彭籛不見青門土千秋誰更賢¶
<pb:KR4e0201_WYG_023-22a>¶
　　子相在告以詩問之時予抱沉憂之疾乆矣¶
吾乆違朝謁君何抱病同詩成無萬事吏任有羣公今¶
古榮華外行藏感慨中想應填巷轍門掩白雲空¶
　　其二¶
爾病猶能賦揮毫捷有神浮雲愧知己細雨向吟身伏¶
枕謀逾拙纓冠性豈馴倘憐長醉意不減獨醒人¶
　　入臨皇太子¶
薊北逢春盡千門積雪多忽聞俱痛哭竟已接謳歌月¶
<pb:KR4e0201_WYG_023-22b>¶
隠中峰嶽星摧幼海波可如王子晉騎鶴一來過¶
　　送戴同年令閩¶
憐君似安道而我愧王猷清夜數相過𤣥言時自酬宦¶
㳺輕别路作吏更南州山閣荔枝熟毋忘西北郵¶
　　送錢大¶
錢起名儒術兼為醫者師論心或不愧縁病得相知乗¶
遽君何往飛觴醉不辭莫言離别易看取鬂邊絲¶
　　初贈謝山人山人時館亰山都尉¶
<pb:KR4e0201_WYG_023-23a>¶
斗酒誰相勞髙齋此獨醒暫依中禁臠不作五侯鯖下¶
里傳春雪髙天動客星平生厭冠盖對爾眼能青¶
　　春日同李三比部有懐伯承明府¶
佳日試春酒停觴南望頻偶因文似者偏及意中人入¶
夜青萍合連雲碧樹新空為可憐語天際竟誰陳¶
　　送彭進士謫江右¶
何處滕王閣遥維八月舲雨飛南浦緑雲入大江青憶¶
逺慿春樹占程問客星待君重有賦慎莫恨飄零¶
<pb:KR4e0201_WYG_023-23b>¶
　　送張子訓導臨江¶
有客南州彦棲遲劇可憐一官新白髪十載舊青氊朔¶
霧濃行色春風入暮年劍光何處發玉笥倚南天¶
　　贈張内翰還楚¶
洞庭八百里春波正𣺌茫誰將木蘭檝君是紫微郎柱¶
識留題字衣分舊賜香毋為戀芳草乆已待長楊¶
　　送周子仁淮安理刑¶
春波沙㟁青之子獨揚舲淮楚開雄鎮東南候法星月¶
<pb:KR4e0201_WYG_023-24a>¶
明鄉樹出天濶暮雲停予亦棲棲者驪歌未忍聴¶
　　送欽水部¶
嵗晩輕為别軺車冰雪遮君才何水部予咏折梅花兹¶
地銜艫集為郎轉餉賖如逢訊南北憔悴總堪嗟¶
　　其二¶
青盖白雲艭尚書水部郎吏迎花底繡牕發鏡中檣不¶
廢穿林屐時懸愛客牀還思薊門餉飛輓正相望¶
　　送徐生南還因訊陳員外¶
<pb:KR4e0201_WYG_023-24b>¶
挾策辭燕市南州有令名白雲帆際色黄鳥席邊聲裘¶
馬㳺將倦兵戈氣未平共誇能似舅為爾憶氷清¶
　¶
　¶
　¶
　¶
　¶
　弇州四部稿巻二十三¶
