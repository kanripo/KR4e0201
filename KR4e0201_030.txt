# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:27.652645
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷三十
<pb:KR4e0201_WYG_030-1a>¶
欽定四庫全書¶
　弇州四部稿巻三十¶
　　　　　　　　　　　　明　王世貞　撰¶
詩部¶
　五言律三十五首¶
　　余忝督鄖楚與季朗後先發辱以麗賦見贈且出¶
　　扇命詩走筆酬謝¶
鄖國忝持節春明同振衣憐君一咳唾&KR0262;作千珠璣把¶
<pb:KR4e0201_WYG_030-1b>¶
並吴鈎色攜增楚璧輝好逢楊得意未訝薦書稀¶
　　過定逺問功臣遺跡有感¶
甲第杳非故子城餘至今燒痕寒不冺沙色晝常隂無¶
復風雲蹟偶然天地心孝陵迴首䖏紫氣一何深¶
　　宋玉墓¶
此地真埋玉何人為續招秋風弔師罷暮雨逐王驕萬¶
事才情損千秋意氣消仍聞封禪草遺恨右文朝¶
　　張司禮堯督備顯陵八年而始還朝節惠之政口¶
<pb:KR4e0201_WYG_030-2a>¶
　　碑載道余甚媿之敬之扵其行賦五言近體以贈¶
還朝禹年並馳傳漢恩深雨露園陵色氷霜使者心卧¶
餘江畔轍頌有郢中音雲夢毋勞對君王罷上林¶
　　留吉甫達甫伯仲小飲¶
鈴閣閒堪掃牙旗静不驚一尊聊二子三月自孤城栁¶
送青陽色江迴白雪聲絶憐分手恨翻向㑹時生¶
　　偶成¶
欲識君恩重優閒到始知空城聊假節𤣥嶽是真祠酒¶
<pb:KR4e0201_WYG_030-2b>¶
病那從起書滛不要治未應千里外片檄似風馳¶
　　其二¶
一雨夜来足添衣身轉輕濁醪生睡理脩竹韻書聲少¶
事人方貴無營意亦平偶因貪化日聊爾話長生¶
　　其三¶
薄有澄清志猶疑節制非一城如斗大三户似星稀返¶
照松筠嫵初晴筍蕨肥春寒夜来急無夢可成歸¶
　　其四¶
<pb:KR4e0201_WYG_030-3a>¶
好作山僧擬其如霜鬢毿升堂無法説退院少機㕘草¶
色深趺坐花隂静步檐晚来鐃吹發應似禮伽藍¶
　　偶題小齋¶
事念了無涉起居初有恒佛書閒自展何肉乆堪憎鈴¶
閣棲禪觀轅門坐老僧多慚少年日綺語任馮陵¶
　　杭州詩人蒋少翼館於中㳙所薄㳺不偶将歸故¶
　　鄉賦此送之¶
錢唐諸父老問爾長安時累宿内供奉可稱明主詩狗¶
<pb:KR4e0201_WYG_030-3b>¶
監不曉薦馬卿亦何為今日孤山逕還容二仲知¶
　　答明卿聞元美擢御史中丞督撫鄖陽喜而有寄¶
　　四首¶
潦倒孤生業吹噓造物情一官慚國士萬死為家聲感¶
舊羊曇切酬知到溉輕(羊為切/到為輕)浮雲多晻曀缺月向誰¶
明¶
　　其二¶
文苑三朝彦凄涼半死生青雲聊寄跡白雪好尋盟不¶
<pb:KR4e0201_WYG_030-4a>¶
必彈冠意俱歆仗鉞名襄陽訪耆舊終愛鹿門耕¶
　　其三¶
物意終難是勞君擬昔蹤片言成嘔血殘燼奪歸農六¶
出空流馬三分可卧龍小儒逢大業歸骨亦從容(明卿/第三)¶
(詩全用/諸葛事)¶
　　其四¶
與君論瘴色不獨鬢顔深瀧水長裁句(吴均秋烟瀧白/水為險諢句)¶
貪泉乆定心(吴隠/之事)聖朝憐泣玉詞客盡横金莫以夷門¶
<pb:KR4e0201_WYG_030-4b>¶
近輕令侠少尋¶
　　太和即事四首¶
名出登封晩功存象帝先路疑鞭石就室似鑿空懸有¶
壑難窺地無峰不刺天所㳺疑夢境回首即茫然¶
　　其二¶
天門揮手是宛轉尚干盤但語中原小那論行路難夜¶
分先得日春去獨留寒不盡登臨意翛然思羽翰¶
　　其三¶
<pb:KR4e0201_WYG_030-5a>¶
脈借崑崙逺聲欺太華卑上分天一半横跨地三垂不¶
盡松杉夀毋妨鸛雀危祇憐来往客未觧治貪癡¶
　　其四¶
童冠六七輩銀管雜瑤笙一奏鈞天樂聲聲薄太清風¶
来時斷續雲過復分明似我仙才淺猶然病骨輕¶
　　助甫約登太嶽候之不至¶
山色空相媚吾眸未忍青人從春雨隔杯入暮雲停徙¶
倚銀河度凄其玉漏聴難分使與客只合候張星¶
<pb:KR4e0201_WYG_030-5b>¶
　　雨後與孫兆孺小坐¶
一雨夏畦足髙齋秋思深酒成君子淡談愛野人真宦¶
達何知味年衰始問身上書歸不得妬汝出風塵¶
　　答寄李惟貞侍御¶
屈指龍門御清尊盡日攜陽春郢里曲殘臘顯陵西雨¶
色深三楚霜威浄五溪絶憐回鴈外猶有素書題¶
　　李荷明府悉以晉中新詩刻見贈¶
汝真秦相裔題刻徧山崖䖏處五雲色時時千古懐銀¶
<pb:KR4e0201_WYG_030-6a>¶
鈎看轉好玉案報仍乖欲擬君家例移来嵌小齋¶
　　謝弟寄古方壺¶
寫從員嶠並鑄自首山分不盡九州跡長畱萬古文土¶
花深送潤水草細垂紋今日千金夀瓊瑤難報君¶
　　謝寄洪崖圖¶
徤攜方竹杖涼挂紫蕉衣再出開元是同㳺衛叔非自¶
穿丹井隱不跨雪精歸贈我髙齊色宵来動少㣲¶
　　乙亥鄖城除夕¶
<pb:KR4e0201_WYG_030-6b>¶
爆竹時時勁屠蘇緩緩斟争先兒輩事戀舊老人心澤¶
國音書逺波臣嵗月深燭花濃不剪抱膝自微吟¶
　　初春偶成自嘲¶
五十俄加一蕭然兩鬢絲山城催暮𦂳地僻受春遲罷¶
吏無餘牘揮毫僅小詞迂疎竊自喜除目未相知¶
　　其二¶
禮樂皇輿逺恩波聖徳長只今連帥地自古逐臣鄉水¶
驛魚&KR0325;美山田穄飯香一城如斗大人笑夜郎王¶
<pb:KR4e0201_WYG_030-7a>¶
　　寄肖甫¶
辭侯張博望就拜大鴻臚幕府山猶昨臺城吏散無主¶
恩官九列天意賦三都若語鄖襄帥居然一豎儒¶
　　其二¶
未論除目異祇是起家同宦跡難稱薄詩篇尚帶窮江¶
聲放衙後山色捲簾中六代風流事春来盡属公¶
　　春隂¶
春来思空發暝色但沉沉天濶非無照山多自易隂氷¶
<pb:KR4e0201_WYG_030-7b>¶
霜前日事草木後時心我慣牢慅乆無妨抱膝吟¶
　　答子與見訊仍請叙詩集¶
未必天涯逺能令國士疎轉頭論舊盡屈指覺才虛片¶
語千秋色雙魚萬里書因君重飛動垂老惜三餘¶
　　答子與請作子相祠碑¶
烏石山頭色能如峴首無風流一代盡雪涕萬行俱桐¶
邑恩偏逺中郎思欲枯故人兼故吏忍使寸心孤¶
　　答子與見夀五袠作¶
<pb:KR4e0201_WYG_030-8a>¶
忽枉新詩讀方憐往日非千秋慚竹素廿載濫金緋小¶
鎮仍宗慤衰情似表微菰城社酒美報爾盍同歸¶
　　答子與春衣之寄¶
筒巻春衣薄郵分粤路長蹙金雙孔雀嶷角一神羊縞¶
紵粗難報綈袍老不忘天涯散知已真有四愁章¶
　五言排律四十六首¶
　　送任户部督餉陕右¶
大漢中興日匈奴近塞年材官屯六郡飛餉轉三邉帝¶
<pb:KR4e0201_WYG_030-8b>¶
里春将盡天山雪尚堅紀明催轉鬭充國擬畱田一上¶
金城䇲俄分少府錢闗河俱動色将士欲争先葱嶺鞭¶
堪斷恒河鐡可填歸来奏竒計聖主在甘泉¶
　　過天寜寺望塔有作¶
浮圖隋寶額舍利漢金人龜捧雲蚨篆龍蟠海藏鱗躡¶
空依日月飛磴隔風塵入夜鈴時語摩空鴈欲馴霞標¶
象外矗色界望中新萬刼留真地諸天䕶法輪空憐證¶
聖眼猶是滯凡身為有摩尼在金箆與問津¶
<pb:KR4e0201_WYG_030-9a>¶
　　塔光¶
　　　天寜寺塔中有舍利時時扵相輪吐光予夜宿¶
　　　見之¶
飛刹聳岧嶤迴風萬鐸敲神光發寶樹定力轉金標熠¶
燿渾難擬熹微逈不消晦驚春月上昏憶曙星搖法鴈¶
珠頻吐神龍燭乍飄一燈披幻刼萬界出沈寥自失迷¶
津晩俄然覺路超不湏求指示浄域本非遥¶
　　答伯承新喻¶
<pb:KR4e0201_WYG_030-9b>¶
栁條霜又緑不忍記離羣逺道逢投札空齋疑對君夢¶
将池草得心以澤蘭薫露白金臺月山青玉笥雲毋深¶
簿書意期爾細論文¶
　　其二¶
李侯有僊骨強爾加塵顔名在公卿外身猶簿尉間開¶
簾卧白日推案得青山公事多饒暇新詩能往還獨餘¶
離羣意相望涕潺湲¶
　　題婁東巻¶
<pb:KR4e0201_WYG_030-10a>¶
　　　貟外郭惟清其先婁人也以徙豪至都下李生¶
　　　為繪婁東山水圖志别號云¶
我昔婁水曲結茒生事微秋雲挂江樹朝日滿荆扉嵗¶
晚觀穫罷田家招飲歸偶為鷗鳥忌虛惜鱸魚肥見爾¶
談鄉故聞音疑是非綸竿未能把相對欲沾衣¶
　　嘲周叔夜夢感¶
客里深秋意芸閣病周郎魔障重難透心兵躁未降幽¶
期即中夜故好隔蘭房春卉留蝴蝶曉雨殢髙唐驚回¶
<pb:KR4e0201_WYG_030-10b>¶
忽不見思至自難忘依依想顔色濙濙濕淚光千里倘¶
同契離睽詎云傷¶
　　辛日之郊外小飲河亭即事¶
息駕古亭邉流颷入壯筵太液分波潤長楊選勝偏空¶
林發鼓吹曲岸遶樓船碧雲空際合朱規樹杪縣韋曲¶
天尺五新豐酒十千所欣居冗&KR0262;況此樂㳺年¶
　　送劉侍御清閲三呉軍籍¶
六月軍書下三呉憲節懸日華浮組練霜色䕶樓船一¶
<pb:KR4e0201_WYG_030-11a>¶
使兼文武孤忠失後先海潮犀弩避郡國虎符傳自昔¶
東南地曽分閫制權挂㠶當使馬耨火置屯田将帥誅¶
求裏逃亡涕淚前芻糧還舊日調發任他年赤籍虛難¶
滿蒼生實可憐蕭條石壕吏悽惻采微篇閭井眉須察¶
兵戈骨未全不堪家國計為爾重悽然¶
　　送方居道之應天¶
落日大江樹揚㠶帝子洲僊臺看不盡天塹劃分流水¶
擊三千舶雲甍十二樓腹心歸掌握㕘佐見風猷吏事¶
<pb:KR4e0201_WYG_030-11b>¶
饒談笑公餘得卧㳺烟花馳道晩霜葉禁宫秋潮濶連¶
滄海天清辨虎丘蓴鱸未須羡鄉思總能酬¶
　　送黃國範比部論京畿塞外獄便道歸省¶
勅罰歸天吏飛符出未央帝城千騎月龍劒九秋霜草¶
色乾坤老軍聲闗塞長珮分華省玉人是法曹郎三尺¶
依城旦雙旌指冀方恩深禹車淚生轉漢縈章渭水羞¶
曽赤箕星氣獨黄别筵楓葉道停錦茘枝鄉為有髙門¶
待應誇結駟良¶
<pb:KR4e0201_WYG_030-12a>¶
　　秋夜省直同李申二子登白雲樓分韻得秋字¶
何當白雲吏同上白雲樓海月分余坐天風攬客裘語¶
来髙嶺失曲罷片鴻愁刁斗期門夜流黄永巷秋玉䋲¶
寒不落金掌浄堪收未數陳登卧聊為王粲㳺他時念¶
厯落非土悵淹留嵗月孤踪並乾坤萬象稠爾曹珠炯¶
炯珍重欲誰投¶
　　二子詩多感邊事再疊一首¶
夜色舒長嘯西風吹滿樓邉書白羽箭宫詔紫貂裘天¶
<pb:KR4e0201_WYG_030-12b>¶
地心難測闗河氣轉愁鼓鼙敲月暈兵甲暗霜秋萬柝¶
行營滿千金選士收請纓猶賈疏勒碣㡬班㳺金馬名¶
誰在銅駝蹟自留乗軒吾道薄賜第主恩稠逺愧呉門¶
卒朝簮未敢投¶
　　送楚人曹生義烏令¶
媺人御瑶舄别我去長安步草俱稱植栽花不讓潘賢¶
如楚令尹秩是漢郎官風物東陽近聲名西峴看人家¶
稲禾足公事酒杯寛溪學郇公字巖藏葛令丹松間案¶
<pb:KR4e0201_WYG_030-13a>¶
猿鶴花底集鵷鸞欲作臨岐贈氷壺秋月寒¶
　　送萬郎中恤刑楚中¶
都門惜别地草色更油然爾去金鷄詔應過嶽鴈天春¶
波巫峡滿夏澤洞庭偏干羽堯階後軺車禹淚前鶯啼¶
五溪渡花發百蠻烟賦就如相問江梅玉笛邉¶
　　寒食山陵道中¶
馬首春還薄乾坤氣未蘇亂山浮日斷危戍逼雲孤花¶
發已如落栁垂猶半枯兵戈百戰息烟火數家無哭泣¶
<pb:KR4e0201_WYG_030-13b>¶
驚新鬼扶攜問老夫石壕初避吏榆嶺復防胡生事悲¶
機杼雄心撫僕姑七陵佳氣在長拱帝王都¶
　　過昌平擬上經畧許中丞¶
豹隠終南奪龍韜薊北專建牙三輔色吹角七陵烟星¶
斗青萍外闗河紫氣前雙鵰下鳴鏑萬馬聴揮鞭辟易¶
臙支嶺峥嶸苜蓿天髙樓明月嘯横槊大風篇白髮籌¶
邉早黄金募士偏還應報烽火不復近甘泉¶
　　呉山人将徧㳺北邉謁予索詩云元戎蘇相公迎¶
<pb:KR4e0201_WYG_030-14a>¶
　　之¶
擴也負竒士飄然辭帝京乾坤雙旅鬢湖海一詩名躡¶
履身猶徤論兵氣未平風塵沙海戍雨雪薊門行鴈已¶
思南度人今賦北征褐衣春事晩匕首壯心驚舊識周¶
司㓂齊名漢子卿九闗横卻月萬里畫長城幕客金貂¶
貴軍鋒鐡騎精青油傳夜色白羽動秋聲感遇多投筆¶
逢時㑹請纓燕然如可上勒碣問班生¶
　　賦得反邉馬有歸心¶
<pb:KR4e0201_WYG_030-14b>¶
蹀躞𤣥圃秣驅馳青海烟桃花汗玉勒楊葉展絲鞭得¶
意逢都尉長鳴逐左賢鼔嚴霜耳峻闗惡夜蹄穿刁斗¶
征人淚琵琶漢女絃風聲亂蒲類月色滿祁連虎穴生¶
偏賤麟臺跡未傳如逢貌竒骨天外不辭年¶
　　任户部自宻雲回道却敵事甚悉㝷貶官武定詩¶
　　送之¶
見説盧龍塞畨兵夜合圍笳吹城欲動烽逼鴈仍稀仗¶
節星郎駐飛芻代馬肥晴虹袖匕首秋月滿戎衣萬死¶
<pb:KR4e0201_WYG_030-15a>¶
身猶在孤臣事易非還看謝州簿白羽暮年揮¶
　　送劉比部恤刑雲貴¶
軺車小司㓂鼓吹黄金臺天欲南荒盡春還北極来泣¶
珠恩自逺祝網面仍開貴竹披層瘴昆池暖刼灰客傳¶
星使部人憶夜郎才不識秋鴻外新詩可寄裁¶
　　感述六十韻¶
厯厯行藏事秋霜積淚痕十年曽結客詩句滿中原一¶
跌身同贅頻驚舌屢捫未風誰辨草先火欲明璠避晉¶
<pb:KR4e0201_WYG_030-15b>¶
傳江左棲呉類武源中丞雙豹尾刺史五熊轓奕葉陪¶
皇運生成總國恩徴書向州府束帛去丘樊識監羞司¶
馬為儒陋叔孫賦題秦女鳳班逐漢臣鵷所際垂衣主¶
寧期泣扇媛侯門罷投謁天路隔攀援勛業時名左文¶
章世態論縱遲甘曵尾那肯羡乗軒難已東方設歌仍¶
下里喧四愁虛望嶽三刖竟悲崑黯澹白雲署風塵黄¶
鵠飜㡬人甘蠖屈吾豈厭鵬鶱才拙知何補時平借不¶
寃寢興惟早莫朋舊絶寒温海席鱸魚鱠燕盤苜蓿飱¶
<pb:KR4e0201_WYG_030-16a>¶
身安束濕乆道以積薪存休沐憐妻子寅恭得季昆篇¶
成多和瑟曲罷有吹塤頗解譏衰鳳無能託化鯤邇来¶
工上下愁説㑹平反一旅勤王室千秋啟塞垣紫衣歸¶
漢市碧血灑周墦泣雨誰看粟投暉尚覆盆幸陪郎署¶
席亦負野人暄戀禄違辭紱驚心阻叩閽緹兵時絡繹¶
中㫖夜趨奔麋鹿何罹網羝羊更觸藩向来邉事棘獨¶
使聖憂㪟籌䇲明光秘祠禖太乙尊任方優将相塵已¶
動乾坤列幟蟠狐嶺連烽逼鴈門地炎邊馬習月黒羽¶
<pb:KR4e0201_WYG_030-16b>¶
書繁飛餉三邉轉材官六郡屯元戎假黄鉞天子授朱¶
鞬賈傅寧談餌婁生或請婚女紅全掃越汗血未歸宛¶
野色徴龍戰原蒐益虎賁鼓鼙秋轉急戈甲晝仍昏質¶
子空都䕶孤兒總陸渾壮懐頻舞逖清嘯乆輸琨智士¶
甘懐寶忠臣惜䘮元蛾眉各燕趙魚腹自湘沅嵗月無¶
乾土生涯有故園雲齊呉渚稲潮滿沃洲蓀熟柚金分¶
筥芳篘玉滿樽問津迷逺楫息路悟歸轅其若頻年使¶
仍傳一札言民窮怯蛇虎吏巧獵雞豚巧似驅淵獺窮¶
<pb:KR4e0201_WYG_030-17a>¶
如失木猿三江先雨涸萬栁後春髠垂老脂俱盡公庭¶
淚暗吞衣冠十道使烟火㡬家村羈旅餘皮骨朝廷問¶
本根茫茫竟何所腸斷賦招魂¶
　　送尤祠部汝白兵備廣東¶
卓犖憐吾子交㳺見古風官仍時論外名豈衆人中國¶
事談兵異風塵受寄同潮平天自邇瘴合嶺逾雄㠶落¶
羊城鴈旌迴象郡虹銅標伏波塞金屋尉佗宫自古危¶
秦政扵今失漢功行霜山鬼避泣露海人通爾去能遷¶
<pb:KR4e0201_WYG_030-17b>¶
木予留竟轉蓬䖍刀贈秋水揮手帝城東¶
　　人日同茂秦于鱗公實子與夜集子相考功分韻¶
令節淹羈旅同心藉見要人俱愛今日吾亦醉茲宵罇¶
是宜年栢盤餘頌嵗椒殘梅夀陽片新栁建章條雪色¶
凌春發星光逼曙摇酒闌仍劒珮詩就各璚瑤身世誰¶
偏晩風塵敢自驕更慚叨薄禄樽斚報清朝¶
　　傷春四首¶
二月春過半蕭條甚往年無風蕩白日不雨失青天邉¶
<pb:KR4e0201_WYG_030-18a>¶
塞還鼙鼓侯家自管絃命輕㣲病後心老欲歸前對酒¶
多仍怯看花豔更憐祇應長兀兀一室坐安禪¶
　　其二¶
迢逓南来使艱難北伐兵春遲榆栁色朔動鼓笳聲多¶
難無朝野深愁外死生羣公栢梁宴大将棘門營末路¶
填驅轄瀕年絶請纓漁樵吾豈敢玉石未堪平¶
　　其三¶
浩浩来春色茫茫抱獨愁兵戈北極動舟楫大江流為¶
<pb:KR4e0201_WYG_030-18b>¶
國何虚實謀身㡬去畱草欺公子陌花妬酒姬樓景物¶
存揮淚生涯寄逺㳺所甘唯瓠落湖海一沉浮¶
　　其四¶
草木春還舊乾坤事轉新他時問根本斯道恐風塵狂¶
至非闗酒窮来實讓人不才荘氏木甘老漢家薪文字¶
難知已聲名易有神何為愁役役天許放吾顰¶
　　三月三十日郊外小飲兼有所感¶
近出看栽栁重来緑䕶人縱遲今日暮已判隔年春酒¶
<pb:KR4e0201_WYG_030-19a>¶
醆深難却花枝強當新綺羅猶杜曲鐘鼓任平津放蕩¶
羣謀笑生疎萬事嗔祇應兒女計未敢問垂綸¶
　　送范按察堯卿調補福建¶
世途過欲盡古道尚堪存九折官非晩羣言望益尊故¶
人推轂分明主賜環恩日月閩山破風雲瘴海吞未論¶
台斗象聊息太池鯤名到朱門失聲先墨吏奔法真無¶
上下身且信乾坤鰲頂如探璧裁詩可寄論¶
　　病中¶
<pb:KR4e0201_WYG_030-19b>¶
白日垂垂墮青雲裊裊舒病窺文義淺懶益世人疎跨¶
馬心先折銜杯意未除問醫吾隱几索食稚褰裾國事¶
干戈後鄉心劒珮餘却憐潘騎省未可賦閒居¶
　　其二¶
晏起無長日貪服有隔旬閒真吾䘮我出不爾如人握¶
管思仍廢開眸事總新㳺蛛與户網落燕任梁塵酬酢¶
聊存性詩書自穏身何須問江漢天際㡬垂綸¶
　　别子相¶
<pb:KR4e0201_WYG_030-20a>¶
吾黨一時得疑從異代来鰲扶華頂出鵬擊大溟迴有¶
重身能任無堅勢不摧宗生尤卓犖扵我重徘徊神賞¶
荆人璞能驚魯殿材句成兼庾鮑毫腐失鄒枚四顧心¶
逾切相過眼倍開驥騰咸辟易鳳舉未摧頽此日江淹¶
賦青天郭隗臺行留念萍梗歸去逐蒿莱赫奕西京貴¶
飄零㡬祀灰古今俱努力顯晦必闗才物理須推乆時¶
名盡可哀天涯未為逺揮白亦雄哉¶
　　送黄資禮謫判漳州¶
<pb:KR4e0201_WYG_030-20b>¶
白簡當年疏真無愧古人舉朝迴氣色中貴失精神日¶
月流言事風霜敢諫身向来餘萬死此去有孤臣别地¶
荆榛滿之官橘柚新濤驅千嶂雪花&KR0262;萬家春任侠非¶
凌守虛懐欲近民臨岐繞朝䇿為爾重沾巾¶
　　送周叔夜守萊之平度州¶
冠盖灞陵中相看吾道東五馬分符貴三齊列郡崇鶚¶
指天邉日龍噓海際虹恩推聖水潤才借墨山雄看市¶
遥知霧回車欲問風綬花紅纈采帶草緑凝叢時當璽¶
<pb:KR4e0201_WYG_030-21a>¶
書下毋忘保障功¶
　　為呉員外贈别(員外亡内子乞假/歸時主試畢得請)¶
圍棘暫淹留餘香故結愁採珠新照夜沉劒易悲秋更¶
是䝉恩卹将言歌薄㳺楊栁青含雪芳杜緑分洲徘徊¶
不忍道迢逓阻相求星輝鳳凰嶺春漾木蘭舟蕙帳重¶
盟鶴菱歌不起鷗漢庭方念賈魏闕更懸牟賴得霅溪¶
水時從東北流¶
　　送嚴整之天台丞¶
<pb:KR4e0201_WYG_030-21b>¶
聞道天台路花深似武陵君當簿書暇乗興獨攀登蜃¶
將朝市出虹並石梁升念以風塵寄能偏吏隱稱泉聲¶
當晩案山色滿春塍要使人呼父毋令予負丞臨岐别¶
有貺托意在壺氷¶
　　夀呉封君九十翁子㕘政憲副侍養其孫峻伯郎¶
　　中来請詩¶
天目横佳氣苕源出紫濤年同授書老家是徙陵豪喬¶
木千林色江湖萬頃膏身輕卭竹杖興逺木蘭舠大陸¶
<pb:KR4e0201_WYG_030-22a>¶
雙鴻羽芳池一鳳毛金緋陪几屐芝玉&KR0262;庭臯膚挹青¶
精潤歌裁白苧髙茲辰玳瑁宴上客鷫鸘袍露掌僊人¶
饌雲盤帝母桃雕厨薦杞菊銀燭醉葡萄名已丹書寵¶
恩應束帛褒獨慚西署列班管罄揮毫¶
　　寄袁履善¶
使君有氷神燕市醉相親竒字揚雄敵新詩鮑照倫銜¶
杯即河朔對局類秦人一去璚枝晩相期瑤草春興從¶
思鱠逸年與士龍均北闕江湖夢南冠市井臣才浮荘¶
<pb:KR4e0201_WYG_030-22b>¶
叟瓠官積漢家薪吾意或無愧天涯能重陳¶
　　訪太史李丈石鹿草堂¶
罷停青雀棹来訪碧山居雜浦橋能識飛花徑未除坐¶
通文舉刺牕滿鄴侯書為酒初收秫分泉自灌蔬舞畱¶
𤣥圃鶴釣得渭濵魚握麈青天外彈碁白日餘榮庭更¶
蘭桂觸目有璠璵邑相陪萊服門人奉筍輿烟霞東閣¶
履星斗上林裾燕客多相問君無厭漢廬¶
　　代婦寄周子¶
<pb:KR4e0201_WYG_030-23a>¶
㳺子適上國賤妾依空房㷀㷀語孤影亭亭待夕陽鉛¶
華強欲御淚靨不留粧結網陳雙箭牽絲理七襄何當¶
化磁石引恨入君腸¶
　　代周子答婦¶
目斷故園栁身戀上林枝吾當恨霜鬢卿亦嘆蛾眉兩¶
地栽黄檗辛苦不相知入夢驚猧短裁音托鴈遲惟餘¶
子夜月曽照流黄機¶
　　送章道華提刑之江西¶
<pb:KR4e0201_WYG_030-23b>¶
舊傳分鼎業争重有洪都日月疲龍戰乾坤撫駿圖山¶
今奠廬嶽濤不震彭湖伯仲桐圭啟東南竹箭輸異時¶
忘帝力驚代得賢扶子也漢廷尉才其楚大夫秋霜動¶
旄傳夜斗辨昆吾勝槩揮毫出妖氛攬轡無魚跳亷訪¶
佩虎擁使君符匝日青驄馬鳴風金僕姑感時冠欲立¶
憶舊眼堪枯八葉仍英主千秋仰睿謨樓船南下瀨車¶
騎北單于地力傍搜盡天心轉鬭孤祇應三表擅不必¶
寸丹殊倘遇王尊道相期莫忘驅¶
<pb:KR4e0201_WYG_030-24a>¶
　　賦得金鳳花¶
初秋鮮竒色亦足繢吾軒嬌姿委露泫弱質含風飜紅¶
纎上玉指碧淺轢銀盆質是黄花役名為衆羽尊閩宫¶
誰第一小婢最承恩(唐詩呼金鳳花為菊婢閩王/璘所幸婢曰金鳳後冊為后)¶
　　賦得料絲燈¶
靈象来西域竒麗薦南滇鮫絲氷淚滴蛤粉夜光縣映¶
彩疑花笑切翼類蟬聫薄雲全帶月澄流微澹烟欲奉¶
咸陽殿先近五侯筵¶
<pb:KR4e0201_WYG_030-24b>¶
　　賦得紗燈¶
誰剪紗為葉翻憐玉作枝霜輕織女製星&KR0262;影娥池流¶
黄動金綴分紅入翠巵燦爛欺螢耀霏薄勝蛛絲還同¶
瑟瑟幕不掩麗姢姿¶
　¶
　¶
　¶
　弇州四部稿巻三十¶
