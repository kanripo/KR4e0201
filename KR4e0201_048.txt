# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:28.018002
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷四十八
<pb:KR4e0201_WYG_048-1a>¶
欽定四庫全書¶
　弇州四部稿巻四十八¶
　　　　　　　　　　　　明　王世貞　撰¶
詩部¶
　七言絶句一百二十五首¶
　　送顧子行員外謫判太平五絶¶
天門秋色挂帆開候吏遥從采石來醉着錦袍明月下¶
千年人道謫僊才¶
<pb:KR4e0201_WYG_048-1b>¶
　　其二¶
晉朝姑孰接秦闗飲馬淮流一線間今日中原無揷羽¶
不妨詞客醉龍山¶
　　其三¶
客路仍聞送逐臣與君那得不沾巾秋雲桐栢離帆影¶
霜落丹楓兩地新¶
　　其四¶
樓船疊鼓大江流别駕新開南豫州四郭春驕羅綺色¶
<pb:KR4e0201_WYG_048-2a>¶
向來僊客不知愁¶
　　其五¶
公檄寒稀郡事饒試陪賓從上凌歊只今惟有黄山月¶
猶似蛾眉恨未消¶
　　揚州訪張有功不值¶
遥聞李白在揚州銀甕葡萄晚自愁曲罷廣陵人不見¶
蕭條楓葉映寒流¶
　　其二¶
<pb:KR4e0201_WYG_048-2b>¶
當時恩譴異長沙春見唐昌兩度花幕府夜來頻問帖¶
玉鞭金勒向誰家¶
　　寳應湖¶
波揺匹練界長空天濶千帆處處風入霧樓臺先暝黒¶
隔林楓葉後霜紅¶
　　其二¶
長天漠漠水淙淙鼓吹中流引畫艭南人過此看不足¶
北人即怕莫推牕¶
<pb:KR4e0201_WYG_048-3a>¶
　　聞子相歸不能待寄之¶
桐栢江頭春鴈稀故人聞向日邊歸扁舟欲繫遥相待¶
萬戸清霜夜搗衣¶
　　送家兄君美復之江右幕職¶
滕王髙閣枕江開萬里濤驅雪色來幕府只今誰上客¶
知君舊有子安才¶
　　其二¶
東湖水鋪如鏡平百花洲上百花明宫袍小舫醉歌去¶
<pb:KR4e0201_WYG_048-3b>¶
笑殺襄陽空得名¶
　　其三¶
紫薇省中花正芬任他公檄自紛紜不妨傲吏烏皮几¶
卧看西山生白雲¶
　　其四¶
呉江花發暮春衣暫逐童冠一醉歸君去正如彭蠡鴈¶
年年還向薊門飛¶
　　其五¶
<pb:KR4e0201_WYG_048-4a>¶
香罏峯畔紫烟生鐵柱觀頭雷雨明麻姑僊人數相過¶
倘到吳門好寄聲¶
　　暑中戲簡謝時臣索畫廬山障¶
亭午湘簾暑未殘謾勞朱李薦冰盤須君貌寄廬山障¶
卧對飛流萬尺寒¶
　　即事偶成¶
閶闔兵戈烏夜啼薊門禾黍雉朝飛北人愁北欲南去¶
南人愁南不敢歸¶
<pb:KR4e0201_WYG_048-4b>¶
　　其二¶
不分朝回只晏眠春逢雨雪壓花天鄰家禁釀罷開市¶
贏得囊中無酒錢¶
　　喜明卿舍人至口號¶
昨夜承明萬井開露寒星斗共崔嵬虛將紫氣歸燕石¶
自有荆人抱玉來¶
　　寄臨清方符處士因問訊猶子元煥茂才元煥善¶
　　書工新聲¶
<pb:KR4e0201_WYG_048-5a>¶
春風錦纜三千舶夜月朱薨十萬家俠客新傳方處士¶
彩毫題徧石榴花¶
　　其二¶
君家小阮不可當春日騎驢辭帝鄉醉後曲裁梁苑月¶
興來裙掩墨池霜¶
　　還呉初抵閶門夜泊獨坐有懐¶
十載時時問故鄉歸來朋舊又相忘城頭弦月烏棲曲¶
疑是幽州萬樹霜¶
<pb:KR4e0201_WYG_048-5b>¶
　　嘲吳舍人新娶¶
汝去含香露未乾欲憑春破紫微寒片帆飛盡瀟湘雨¶
十二峯頭黛色殘¶
　　題西濱隠君¶
隠君家住大河西楊柳雙橈水拍堤明糚落日浣紗女¶
夾岸桃花春欲迷¶
　　再贈子與十絶¶
　　　子與行余既以長歌餞别矣臨岐悵然飛龍之¶
<pb:KR4e0201_WYG_048-6a>¶
　　　乖隔羽翼之無從也因復爲十絶以呉音度之¶
　　　棧馬躑躅行徒掩涕矣¶
問余何事滯燕京擊筑徐卿大有情此日悲歌向誰和¶
凉風千樹起秋聲¶
　　其二¶
白虹髙屬薊門秋風暝滹沱水逆流自是别離闗氣象¶
不須開匣問呉鈎¶
　　其三¶
<pb:KR4e0201_WYG_048-6b>¶
東呉王生太可憐别汝灑淚西風前一榻梁間都不下¶
自瞪雙眼看青天¶
　　其四¶
秋深桐栢水曾波明月輕帆鼓吹過倘遇少文煩致訊¶
卧游山色不勝多¶
　　其五¶
呉王臺下水漫漫榆柳蕭條兵氣寒無那興來催棹去¶
到時應自憶長安¶
<pb:KR4e0201_WYG_048-7a>¶
　　其六¶
灞陵車馬斷行塵狂客新豐酒見親抵醉不曾交片語¶
只今誰是語中人¶
　　其七¶
太湖南坼貯烟霞山繞菰城十萬家歸路莫愁雲色占¶
飛流千尺㵼桃花¶
　　其八¶
罨畫溪頭秋水多紅糚百疊剪青羅醉後徧題蓮葉句¶
<pb:KR4e0201_WYG_048-7b>¶
蘭舟翻入女兒歌¶
　　其九¶
寂寥揚子著書年誰似桓譚與太𤣥心賞共期千古在¶
莫教零落借人傳¶
　　其十¶
李生騎馬向邢臺擁傳君仍去未迴一柱天孤撐震蕩¶
千巖日墮失崔嵬¶
　　送表兄盧生南歸¶
<pb:KR4e0201_WYG_048-8a>¶
大江南去水茫茫到日秋風爲解裝棲鳥漸閒人漸少¶
不知何處是家鄉¶
　　其二¶
白雲無盡片帆飛樽酒踟蹰涴客衣不爲别離生感慨¶
故園今日尚能歸¶
　　題畫贈别王使君¶
杯酒踟蹰日易曛青山處處惜離羣莫言秋色難分贈¶
君自青雲我白雲¶
<pb:KR4e0201_WYG_048-8b>¶
　　走筆二絶贈弈者劉生¶
曾陪太傅東山墅不向君王賭郡符敲罷一枰何所道¶
片帆秋色滿江湖¶
　　其二¶
金溝清泚楝花香一局逢君坐夕陽莫向秋風誇石室¶
人間歲月野夫長¶
　　贈蘇洲¶
此翁不知何許人醉墨灕漇若有神夜半酒醒尋不見¶
<pb:KR4e0201_WYG_048-9a>¶
滿天風雨散龍鱗¶
　　于鱗寄太行諸篇走筆以謝¶
太行峯色黨青天刺史搴帷紫氣前中夜星辰低摘盡¶
憶余飛贈薊門烟¶
　　夜半醉過子相¶
北斗下卓河西流先生醉歌吟未休不爲長安一片地¶
何人能破古今愁¶
　　贈文都昌¶
<pb:KR4e0201_WYG_048-9b>¶
挂帆南去楚天賖大庾峯頭明月斜我贈白雲仙尉去¶
書來應報折梅花¶
　　别李邢州宗考功徐比部吳給事諸君時方有三¶
　　輔之役¶
濁漳西坼未安流大麓千巖風雨愁五馬過題春已徧¶
猶聞使者下邢州¶
　　其二¶
金河楊柳未堪齊馬首傳觴白日低俠客自來輕别甚¶
<pb:KR4e0201_WYG_048-10a>¶
醉乗虹雨薊門西¶
　　其三¶
塞雲吹盡出榆闗不斷冰天指掌間應是爾曹髙興發¶
忽驚飛雪捲燕山¶
　　其四¶
未從燕市賦招魂東海虛明孝婦寃爾道行春三輔徧¶
蕭條秋色老中原¶
　　贈别于鱗還邢州¶
<pb:KR4e0201_WYG_048-10b>¶
白雲寒鎖郡齋深人道朝天不可尋總爲股肱驅傳去¶
仍勞明主賜黄金¶
　　其二¶
石門髙峽沙丘臺紫馬春停天地開無限北風吹不到¶
萬家明月待君來¶
　　其三¶
葡萄美酒玉壺寒寫向離筵淚並殘縱有隋珠髙月色¶
不知中夜向誰看¶
<pb:KR4e0201_WYG_048-11a>¶
　　其四¶
薊門揮手各風烟並馬中原别思懸我欲東觀遼海日¶
煩君西拄太行天¶
　　上已與趙憲副郊游趙取小婦由闗中適至口占¶
　　戲之¶
秦中好女勝羅敷翡翠爲裳香作車不用相逢問夫婿¶
東方千騎上頭居¶
　　其二¶
<pb:KR4e0201_WYG_048-11b>¶
千金西去買娉婷萬樹梨花斂色迎聞道燕京誇祓禊¶
讓君先賦麗人行¶
　　盧龍署中偶成¶
朱簾翠箔過楊花睡起中庭日未斜却似深閨嬌小婦¶
樓頭癡坐怨天涯¶
　　西山道起蒼兔草中逐之不得¶
馬頭蒼兔剪春風一線光騰杳靄中落日平原青草色¶
不知鷹隼爲誰雄¶
<pb:KR4e0201_WYG_048-12a>¶
　　盧龍署中有寄¶
山城小雨鷓鴣啼楊柳辭寒緑正齊我夢春閨獨不見¶
怕乗雲雨問遼西¶
　　飲歐陽鎮朔即事有贈¶
琵琶曲按古凉州急管清尊玳瑁愁勸爾軍中髙太白¶
秋來應挂郅支頭¶
　　其二¶
旌旗春偃白龍堆教客休停鸚鵡杯歌舞未殘飛騎出¶
<pb:KR4e0201_WYG_048-12b>¶
月中生縛左賢來¶
　　其三¶
欲從鈴閣借前籌姑衍條支一劒收爾自虎頭飛食肉¶
不教猿臂羨封侯¶
　　其四¶
曼纓白馬下雙鵰䧏敵轅門氣不驕爲問渾邪能騎射¶
可如新帥霍嫖姚¶
　　過懐來羅將軍駐兵因贈二絶¶
<pb:KR4e0201_WYG_048-13a>¶
碧山無限鎖龍堆羌笛胡笳漢使哀日暮春風鳴白羽¶
知君突騎射雕迴¶
　　其二¶
將軍按甲古嬀川萬馬驕嘶苜蓿天但使王庭能絶幕¶
未勞車騎勒燕然¶
　　寄紫荆龔都督二絶¶
牙旗髙擁黒雲間匣裏并刀龍雀環夜夜胡笳吹落月¶
秋聲不敢近燕山¶
<pb:KR4e0201_WYG_048-13b>¶
　　其二¶
闗頭畫角鎖殘霜十萬竒兵易水傍却恨單于穿塞去¶
不教飛將取金章¶
　　過于鱗郡齋分賦十二體¶
千峯西北擁岧嶤立馬寒雲豫讓橋俱道挂冠同指掌¶
不知山色爲誰驕¶
　　衞河夜汎¶
衞河秋望接天迴大艑髙帆擁月來爲問乗槎諸漢使¶
<pb:KR4e0201_WYG_048-14a>¶
幾人元是謫僊才¶
　　其二¶
白波如練掣長空上下銀河一色通歌罷朝來新樂府¶
滿天寒色起丹楓¶
　　懐徐子與(時使江南/因還霅)¶
馬首平城雨雪多故人僊棹霅中過寧知日暮江南曲¶
不異秋風塞上歌¶
　　其二¶
<pb:KR4e0201_WYG_048-14b>¶
駐馬相逢邢大夫玉巵親上紫酡酥俱稱漢使由來貴¶
爲問徐卿定有無¶
　　懐吳明卿(時謫江/西幕)¶
使君車馬自風塵聞爾匡廬發興新落日千峯秋色裏¶
不知何處鬭嶙峋¶
　　其二¶
遥憐李白在潯陽縱酒狂歌秋興長夜夜銀河縈斗色¶
肯教龍劒吐風霜¶
<pb:KR4e0201_WYG_048-15a>¶
　　題沈參軍竹林圖¶
誰家十萬碧琅玕箇箇春雲秀可餐我是王猷君更熟¶
何妨一問主人看¶
　　提兵海上戲呈袁將軍¶
十年文戰薊門空東海兵符倚畫熊却恨少時疎劒術¶
欲將身事白猿公¶
　　寄遼陽羅將軍¶
十年遼海鬭兵稀邊馬乗秋轉更肥共道嫖姚新按塞¶
<pb:KR4e0201_WYG_048-15b>¶
不愁明月滿金微¶
　　其二¶
醫無閭畔暮雲齊回首軍城萬壘低莫怪鮮卑驚白馬¶
使君原是舊安西¶
　　調唐將軍¶
將軍盪寇大江還蹀&KR0604;霜蹄未擬閒自是封侯飛骨在¶
任教明鏡負刀環¶
　　其二¶
<pb:KR4e0201_WYG_048-16a>¶
十萬樓船下瀨兵已乾東海腊長鯨如何戍角依然在¶
夜夜征夫向月明¶
　　呉峻伯校諸生走筆二絶¶
羣山秀色靜臨衙日暖風微綘帳紗萬馬自應空伯樂¶
千人重見屈田巴¶
　　其二¶
何人東嚮坐諸生倡雪懸河稷下傾組練鎏戈霜一色¶
使君親教五家兵¶
<pb:KR4e0201_WYG_048-16b>¶
　　和峻伯蓬萊閣六絶¶
坐看紅日映天雞曙色中原一瞬齊雄觀古來誰得似¶
崑崙髙柱大荒西¶
　　其二¶
虛無紫氣映蓬萊水落青天忽對開已借鰲簪爲島嶼¶
還從蜃口出樓臺¶
　　其三¶
綘節秋逢鸞鶴羣安期遣信欲相聞袖中亦有千年棗¶
<pb:KR4e0201_WYG_048-17a>¶
不羨瀛洲五色雲¶
　　其四¶
早晚蒼龍自在眠春波織就蔚藍天風雷忽捲秦橋去¶
日月還依禹碣懸¶
　　其五¶
萬乗秋風屈布衣滄桑今古定誰非田横五百應如在¶
徐市三千竟不歸¶
　　其六¶
<pb:KR4e0201_WYG_048-17b>¶
君汎僊槎擬問津我從東海學波臣隋珠却墜雙明月¶
鯨島寒光夜夜新¶
　　　于鱗嘗爲四懐詩寔首余世貞焉其次四寄某¶
　　　某子甲也乃世貞則亦首于鱗餘三人同之寄¶
　　　倍之矣風雨如晦飛龍乖隔每一諷詠淚下綆¶
　　　縻然又有私慰焉于鱗故已挂冠垂當得㑹耳¶
　　　寄以言托也是不必數子見之¶
　　懐于鱗¶
<pb:KR4e0201_WYG_048-18a>¶
黄鵠秋翔太華顛坐攀僊掌撲青天乗風忽傍東溟轉¶
矯首扶桑帝日懸¶
　　懐明卿¶
鴻歸重枉豫章書不向鈞天夢帝居若使府公誇束帶¶
便攜妻子入匡廬¶
　　懐子相¶
越王山擁七閩秋天入東南大海收雨後虹霓看不見¶
何人截取釣鰲鈎¶
<pb:KR4e0201_WYG_048-18b>¶
　　懐子與¶
武平之山勝武夷汀江如巴學字移但道江山多氣色¶
不知新著謝公詩¶
　　寄俞仲蔚¶
病後青山足卧游愁時白雪自爲酬開門草色迷三徑¶
刺史干旄不可求¶
　　寄謝茂秦¶
亦知留趙魯先生片語能尊萬乗名何事平原無上客¶
<pb:KR4e0201_WYG_048-19a>¶
却教雙璧贈虞卿¶
　　寄李伯承¶
漢帝秋風在栢梁一時詞賦有輝光那知此日文園令¶
猶有金莖露未嘗¶
　　寄盧次楩¶
大伾山頭花滿烟春來竟日酒罏眠不知妻子闗何事¶
乞取囊中賣賦錢¶
　　寄魏順甫¶
<pb:KR4e0201_WYG_048-19b>¶
白雲髙省意蹉跎華髮蕭條掩鏡過莫怪相聞多楚調¶
秋風自傍楚人多¶
　　寄余徳甫¶
當年握手帝城春館客平津日夜新君自誤傳流水調¶
朱門只許抱竽人¶
　　寄張肖甫¶
離亭太白瀉流霞馬首横刀意氣誇一自相如歸使後¶
至今春雪滿三巴¶
<pb:KR4e0201_WYG_048-20a>¶
　　寄應在明¶
寒燈暈碧影重重匣裏呉鈎欲化龍莫向尊前論舊事¶
滿天霜色鎖芙蓉¶
　　于鱗慰余哭子有答¶
讀罷新詩涕暗垂朱簾愁對月如珪自來天上無知已¶
虛怨庭前玉樹枝¶
　　其二¶
十年空抱兩麒麟依舊天涯一病身欲付五車王粲去¶
<pb:KR4e0201_WYG_048-20b>¶
薊門猶有受書人¶
　　戲呈王僉憲入賀¶
故人相見時相及但道嵇生懶自如囊裏俸錢沽酒盡¶
不須重草絶交書¶
　　過靳八公題壁¶
　　　相傳靳題十字於壁已遂僊去筆畫遒偉勢若¶
　　　飛動而不可識余時已醉遂信筆焉¶
縱横風雨尚如新下馬摩挲讀未真此際靳公應大笑¶
<pb:KR4e0201_WYG_048-21a>¶
笑余虛是謫僊人¶
　　其二¶
虬書晝隠薜蘿寒石髓如粳絶可餐但得長生似王烈¶
不須重索秘文看¶
　　答呉峻伯¶
李生華嶽吾岱嶽各有新詩在上頭不散星辰南北極¶
未交風雨占中州(呉書來云近得足下太山李/于鱗華山詩何處更着吾手)¶
　　其二¶
<pb:KR4e0201_WYG_048-21b>¶
才看鳴鏑破垂楊又報金城一葉霜爲問佽飛諸惡少¶
何人先縛左賢王¶
　　其三¶
峯迴天目柱天南千尺飛流百尺潭奉使相如曾不到¶
却教秋興屬盧柟¶
　　雪後有懐數君子率爾相問¶
聽罷塞鴻愁更少夢迴池草思偏多疎籠雪墮驚鸚鵡¶
誤報風流刺史過(李有鸚鵡/予至輒報)¶
<pb:KR4e0201_WYG_048-22a>¶
　　　右李太守¶
小徑端爲二仲開至今籃轝不曾來山隂最好乗舟夜¶
怕遣王猷興盡迴¶
　　　右李給事¶
爲問萋迷金谷地可能推倒玉山無輕絃莫度思歸引¶
自寫新詞付緑珠¶
　　　右石給事¶
虛勞從事青州暖任遣梁園白雪寒一自主人蓮社後¶
<pb:KR4e0201_WYG_048-22b>¶
冷家庭館勝袁安¶
　　　右冷太僕¶
　　李憲使示蜀中諸詩率爾酬答¶
芙蓉萬仞揷天寒樂府新傳蜀道難把向風流賀賓客¶
不知還擬謫僊看¶
　　剪鶴翅偶成¶
并刀初剪六銖衣欲向瑶池夢裏飛此日還應爲竹住¶
他年不許伴琴歸¶
<pb:KR4e0201_WYG_048-23a>¶
　　其二¶
慚愧開籠支道林祇憐寒月九臯音不辭放爾翀天去¶
弱水丹丘何處尋¶
　　道得薊門書舍弟生一子口號¶
銀箭初調玉露零乍啼開府試來聽不知奎壁光多少¶
添得荀家最小星¶
　　書懐四絶¶
上馬琵琶别漢宫玉顔休更怨東風看他前殿麒麟閣¶
<pb:KR4e0201_WYG_048-23b>¶
也自黄金問畫工¶
　　其二¶
休言談笑却邊烽秦將功多自不封一片平陽歌舞月¶
可曾雙匣照芙蓉¶
　　其三¶
早聞金印出長安諸將人人擬築壇却向樂通侯館去¶
玉闗雙鬢不勝寒¶
　　其四¶
<pb:KR4e0201_WYG_048-24a>¶
相如元自倦爲郎五馬雙鞬也不妨聞道枚臯方獻賦¶
可煩含筆待長楊¶
　　十五夜夢中作¶
落日長穿虎豹羣鸊鵜初淬五星文羞言尺八專諸鐵¶
不挂徐卿墓上雲¶
　　感懐¶
戰罷西風萬樹殘又看桃李徧春山不知天地元何意¶
惟有長松了不闗¶
<pb:KR4e0201_WYG_048-24b>¶
　　其二¶
年年秋色飽雲門留滯殊深聖主恩莫向山城輕白日¶
請看風雨易黄昏¶
　　醉調徐汝思不飲¶
去辭杯酒讀兵書明月青山恨有餘我自三騶車畔飲¶
看他千騎上頭居¶
　　髙唐王席上有懐齊東故王¶
一曲清商露未收坐間枚叟淚潛偷那堪花蕚樓頭色¶
<pb:KR4e0201_WYG_048-25a>¶
半入池塘夢裏愁¶
　　髙唐王邸夜宴口占¶
翡翠春温金屈巵青天璧月浸蛾眉君王莫更留髠飲¶
政是能勝一石時¶
　　送客呂生謁趙生因問謝山人¶
叢臺歌舞四時春君去平原客更新雙璧連城都不換¶
却教將贈立談人¶
　　其二¶
<pb:KR4e0201_WYG_048-25b>¶
平明䇿馬渡漳河回首東秦紫氣多若見謝榛應借問¶
不知華髮傍誰過¶
　¶
　¶
　¶
　¶
　¶
　弇州四部稿巻四十八¶
