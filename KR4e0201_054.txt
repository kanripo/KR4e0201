# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:28.138520
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷五十四
<pb:KR4e0201_WYG_054-1a>¶
欽定四庫全書¶
　弇州四部稿巻五十四¶
　　　　　　　　　　　　明　王世貞　撰¶
詩部¶
　詞九十三首¶
　　望江南(夢故鄉作/)¶
無箇事湘枕睡初酣青織晚潮縈似帶碧攅春樹小於¶
簪遮莫是江南¶
<pb:KR4e0201_WYG_054-1b>¶
　　又(即事/)¶
歌起處斜日半江紅柔緑篙添梅子雨淡黄衫耐藕絲¶
風家在五湖東¶
　　又(思家/)¶
囘首處薄業太湖干半艇春洲蘆笋緑一樓風雨杏花¶
寒此景放誰看¶
　　又(書所見/)¶
春睡足釵玉自欹斜立傍鏡臺還胍胍枕㾗纎甲印桃¶
<pb:KR4e0201_WYG_054-2a>¶
花來試雨前茶¶
　　又(病後戲作/)¶
閒囑病慎莫忌多才夜雨鬆它溫錦帶霜天負我軟金¶
杯怕汝又安排¶
　　又(有感/)¶
無限事斷送在長安只見前人前事好後人誰道後人¶
難青史不勝寒¶
　　又(晚步/)¶
<pb:KR4e0201_WYG_054-2b>¶
隨意步芒屨破蒼苔半壁雨收殘日去滿江風送晩潮¶
來此景亦悠哉¶
　　如夢令(秋思/)¶
殘月碧梧金井屈戍繡霜初冷徙倚不成眠紅淚一雙¶
珠迸孤影孤影長自伴人宵永¶
　　又(偶題/)¶
韋杜去天尺五日炙錦蔫紅腐占盡洛陽春不放東君¶
做主何處何處歸夢一蓑烟雨¶
<pb:KR4e0201_WYG_054-3a>¶
　　又(感懐/)¶
剛是子規催去又被鷓鴣留住行不得哥哥烟雨江南¶
何處難據難據央箇醉鄉為主¶
　　生查子(離恨/)¶
頻餘翡翠簮漸緩鴛鴦帶十二鑄愁罏百煉芳年改¶
人是此生人債是前生債精衛一丸泥空去填東海¶
　　長相思(閨怨/)¶
風滿陂雨滿陂雨雨風風無盡時孤㠶天外遲　鶯兒¶
<pb:KR4e0201_WYG_054-3b>¶
飛燕兒飛燕燕鶯鶯雙翅低愁他掠翠幃¶
　　又(閒情/)¶
東陌頭西陌頭陌上香塵粘碧油見花花自羞　南髙¶
峯北髙峯兩處峯髙愁殺儂行雲無定蹤¶
　　浣溪沙(江南詞/)¶
一夜春波醸作藍曉桑柔葉緑鬖鬖鵶鬟十五太驕憨¶
　織就雙魚成比目偷將百草鬭宜男更無心緒餵春¶
蠶¶
<pb:KR4e0201_WYG_054-4a>¶
　　又(春悶/)¶
牎外閒絲自在㳺隔山花鳥㺯&KR1687;輈一庭芳草怨清幽¶
　權把束書鈎午夢起沽村酒潑春愁放敎殘日過牆¶
頭¶
　　又(閨思/)¶
金博山頭半吐烟玉凌波底未舒蓮韶光悄悄恨綿綿¶
　柔似女蠶春再浴困如人栁日三眠細箋心語襯胸¶
前¶
<pb:KR4e0201_WYG_054-4b>¶
　　又(立春日病中作今/嵗逄閏首尾兩春)¶
柏葉金花自趂人青絲白玉未沾脣半牀衾冷半殘身¶
　㡬度黄楊猶厄閏一年衰草再逄春東風為我太慇¶
勤¶
　　謁金門(落花/)¶
風漸&KR0541;排比餞花春酒憔悴一枝紅欲皺問花花戀否¶
　寂寞乍長清晝無計與他拖逗猶勝銷魂人去後折¶
來還在手¶
<pb:KR4e0201_WYG_054-5a>¶
　　菩薩蠻(春㳺/)¶
長干陌上無相識一尊偏領春山色黄鳥轉青枝銜花¶
墮接䍦　不須愁逺道醉即眠芳草何處酒家胡文君¶
正倚壚¶
　　又(太白樓作/)¶
髙樓百尺攀星漢東秦十二誇雄觀野曠覺天低天迴¶
海樹齊　誰敎狂李白獨起千秋色而我亦歌呼乾坤¶
一酒徒¶
<pb:KR4e0201_WYG_054-5b>¶
　　又(迴文/)¶
白楊長映孤山碧碧山孤映長楊白春暮别傷人人傷¶
别暮春　鴈歸迷塞逺逺塞迷歸鴈樓倚獨深愁愁深¶
獨倚樓¶
　　又¶
斷風依約愁砧亂亂砧愁約依風斷無語對燈孤孤燈¶
對語無　冷香留去影影去留香冷思後夢來期期來¶
夢後思¶
<pb:KR4e0201_WYG_054-6a>¶
　　減字木蘭花¶
楊花亂起揺蕩春光千萬里無限長條牽惹行人東陌¶
橋　楊花落盡也有暮鴉來借問且管生前身後浮萍¶
最可憐¶
　　又¶
楊花無語昨夜月明今夜雨斜拂征鞍不問行人便折¶
看　楊花且住山鳥不啼春已暮試上章臺唯有東風¶
依舊來¶
<pb:KR4e0201_WYG_054-6b>¶
　　眼兒媚(春愁/)¶
青草茸茸正芳柔倩雨醸春愁問愁㡬許剛來一寸眼¶
底眉頭　少年無限人間事抛擲向東流而今只辦三¶
杯軟飽塗抹窮愁¶
　　醜奴兒令(題畫/)¶
洞庭楓落胭脂冷䘍尾香鈎舴艋輕舟一任霜風自在¶
浮　緑蓑衣底寒雲膩蒲底槎頭缸面新篘縱有秋聲¶
不起愁¶
<pb:KR4e0201_WYG_054-7a>¶
　　又(春情/)¶
落英堆砌無人管㡬㸃蔫紅偷入簾櫳要與多情訴晩¶
風　鴛鴦被冷驚春睡羞把菱銅蹙損眉峯不為風狂¶
也似儂¶
　　更漏子¶
楚天低雲葉瑩飛過畫樓還凝蘭口蹙雪牙攅一聲春¶
月寒　燈才瑩香初燼又被子規催𦂳最是你柰何人¶
臨岐波眼頻¶
<pb:KR4e0201_WYG_054-7b>¶
　　阮郎歸¶
畫橈初見栁邊來相逄青眼開六么檀句軟金杯飛花¶
小令催　從别後思難排柴門依舊苔起挼紅荳獨徘¶
徊新詞憑夢裁¶
　　甘草子(四時/)¶
春暮密打忩紗陣陣梨花雨韐匣迸臙脂綺袖調鸚鵡¶
　輕暖軟寒相劖刴做不痒不疼心緒倩得張郎畫眉¶
嫵任子規凄楚¶
<pb:KR4e0201_WYG_054-8a>¶
　　又¶
長夏懶約釵鈿腕素偏幽雅越苧水精涼楚簟玻璃砑¶
　如醉如醒朦朧者忽小彈花隂牆下怕是蕭郎故相¶
惹去問他真假¶
　　又¶
秋半密約剛逄天上菱花滿掩面扇紈輕可體衫羅緩¶
　丢抹腰紅勾雙腕笑指那嫦娥無伴竊藥欺郎行偏¶
短守廣寒空館¶
<pb:KR4e0201_WYG_054-8b>¶
　　又¶
冬盡玉澁鴉寒落照看看准别館閉猧兒為待郎來穩¶
　暈月旋收霜仍𦂳怕去路香蹤還認百計悽皇為他¶
穩屐齒鋪粧粉¶
　　朝中措(病起飲酒/)¶
是誰嫌我酒間過唆得病來磨無耐業縁尚在清尊又¶
倚清歌　髙陽舊侣頻頻相勸不飲如何屈指乾坤佳¶
事罏頭領取偏多¶
<pb:KR4e0201_WYG_054-9a>¶
　　少年㳺(病後/)¶
朝來風面太嶙峋逄着怕他嗔篆烟磨冷束書挨破無¶
計放吾顰　故園兵火何時斷歸夢碧山貧病骨難低¶
酒腸新窄羞見意中人¶
　　又(愁/)¶
萬羣哀鴈破蒼茫無語立斜陽逺山㡬㸃髙城干堞縱¶
是向昏黄　欲將杯酒和情鬭情至酒先降剽掠腰圍¶
撥扶心淚醸作鬂毛霜¶
<pb:KR4e0201_WYG_054-9b>¶
　　西江月(戲贈奕者李生/)¶
未轉頭時是夢此心安處為家一枰敲作冷生涯管甚¶
三冬九夏　脚底東西自在人情厚薄由它杯盤隨分¶
有些些且向花前醉也¶
　　怨王孫(春病/)¶
無柰春去㺯晴㺯雨釅緑漓紅嫩寒柔暑籬外誰展新¶
蹊乳鳩啼　五陵油碧斜陽外輪聲脆㡬㸃平蕪碎獨¶
餘病骨依舊掩却簾櫳怕東風¶
<pb:KR4e0201_WYG_054-10a>¶
　　又(寄思/)¶
愁似中酒難禁厮守織雨黏雲困花酣栁猛見雙雀金¶
翹暗魂消　那人偏自沾情緒丢不去只傍眉峯住倩¶
他夢裡相㑹無那嬌鶯兩三聲¶
　　鷓鴣天(書懐/)¶
中酒朝來仗酒醫愛花身老妬花飛扶持白髪無長計¶
㸃染朱顔有片時　悲落魄笑支離世情原與世人宜¶
青山不用金錢買只礙當頭一小兒¶
<pb:KR4e0201_WYG_054-10b>¶
　　又(寄懐/)¶
峭雨零霜舶棹歸玉顔初醒帶寛垂閣殘吴苑千金笑¶
低損成都十様眉　能㡬日又分離别來疑夢復疑非¶
莫將心向天公語天上雙星㑹㡬時¶
　　又(漁舟/)¶
蘋末風吹舴艋舟盪寒村酒兩三甌蔚藍天起魚鱗皺¶
罨畫溪穿燕尾流　無一事不知愁緑蓑衣墊卧舩頭¶
相逄莫詫無魚賣自是平生用直鈎¶
<pb:KR4e0201_WYG_054-11a>¶
　　又¶
　　　尤子求畫玉洞桃花萬樹春為南屏伯子夀余¶
　　　題是詞昔東方曼倩偷桃三度王母嘗喚為小¶
　　　兒伯子方六十寜不為徐氏之雛也¶
度索山頭根未枯天台移作美人都霏㣲映水霞千片¶
旖旎含風錦萬株　穿屈戍㸃屠蘇千年結子觧偷無¶
若敎王母而今見喚作徐卿第一雛¶
　　木蘭花(一名玉樓春/)¶
<pb:KR4e0201_WYG_054-11b>¶
是誰約勒東君去枝上曉聲寒杜宇柔緑猶能抵死留¶
妖紅不解逡巡住　灞陵一陣飄香雨宛轉玉&KR0865;蹄下¶
土記他含澁拆苞時總有千金無贖處¶
　　又(秋思/)¶
金堂鳯䗶勻紅淚簾外一鈎霜滿地鴛鴦被冷不成眠¶
兩㸃瞳人剪秋水　千迴萬結心頭事熨貼相思裁兩¶
字不須支枕盻天明十二時愁從此始¶
　　虞美人(别思/)¶
<pb:KR4e0201_WYG_054-12a>¶
摩訶池上金絲栁慣愛纎纎手折來將表片時心記取¶
淺黄柔緑淚㾗深　愽山香細銀燈吐乍識黄昏雨嬌¶
花欲展半蔫紅錯道褪殘春事罵東風¶
　　又(寄懐/)¶
浮萍只待楊花去况更亷纎雨鴨頭虚染最長條醖造¶
離亭清淚㡬時消　珊瑚翠色新豐酒解醉愁人否薄¶
寒攛送汝南鷄偏向碧紗厨畔醒時啼¶
　　南鄉子(怨歡/)¶
<pb:KR4e0201_WYG_054-12b>¶
薄行総難熬剛把黄昏醉玉簫妾似鳯凰橋下月空撈¶
郎似初三十八潮　猛見舊鮫綃㡬㸃飛紅暈翠濤㸃¶
起那籌和淚滴心苗火片真情冷地消¶
　　踏莎行¶
玉琢娉婷津含旖旎青絲細綰雙鴛尾當時一寸暗同¶
心臨岐縂結秋波内　鴈返吴楓魚㳺淮沚那堪山嶽¶
倉皇起便㝷桃葉到天台敎予懶向空林醉¶
　　漁家傲¶
<pb:KR4e0201_WYG_054-13a>¶
細雨輕烟裝小暝重衾不耐春寒横裊盡愽山孤篆影¶
閒自省天涯有箇人同病　十二巫峯圍晝永黄鶯可¶
喚梨花醒兩㸃芳波揩不定臨晩鏡真珠簌簌胭脂冷¶
　　蘇幕遮(病中夜坐聞隔/席歡笑有感)¶
翠罏烟紅燭雨雨底銅壺滴到難捱處欲作新詩心自¶
語身入中年怕作關情句　酒如油花似霧談笑風流¶
一霎抛人去病與窮愁相伴住牋懇天公殘日休如許¶
　　青玉案(閨怨/)¶
<pb:KR4e0201_WYG_054-13b>¶
鴨頭波軟濃於酎風起處青初皺乳燕雙雙簾幙透梨¶
花未雪緑楊猶絮蠶飽桑隂瘦　無端醸出清明候忽¶
憶城南乍分手十二雕欄寒更&KR0541;踏青人逺鬭茶時近¶
滋味如中酒¶
　　臨江仙(癸丑元日醉題/)¶
撥乳酴酥新緑泛金花巧勝初裁東風殢雨印泥苔臘¶
隨殘漏盡春逐燒㾗來　昨歲貪杯今歲病病時依舊¶
貪杯欲填新令雪兒排小園梅未吐先報一枝開¶
<pb:KR4e0201_WYG_054-14a>¶
　　又(詹簿兄遺/子鵞鱘魚)¶
有客青州常從事雨中相對留連吾兄折簡赤鬚傳鵝¶
兒黄似酒鱘鼻大如船　故國風光俱入眼眼中偏愛¶
偏憐欲因彈鋏問當年先生何所有苜蓿滿新盤¶
　　又¶
遲日三眠渾似栁起來徐步閑庭中年風物易關情不¶
知因箇甚撩亂沒支撐　我笑殘花花笑我此時憔悴¶
休爭來年春到便分明五原無限緑難染鬂千莖¶
<pb:KR4e0201_WYG_054-14b>¶
　　又(封太史韓/友蘭夀)¶
多少神僊官府在少無拘束仙官此翁仙福漸來完庭¶
前饒玉樹海上有青鸞　為問青鸞消息地一韓曽使¶
三韓安期持底與傳言如𤓰雙火棗捧日一金丹¶
　　一剪梅(登道塲山望何山作/)¶
小籃輿踏道塲山坐裏青山望裡青山漸看紅日欲銜¶
山湖上青山湖底青山　一彎斜抹是何山道是何山¶
又問何山姓何髙士住何山除却何山更有何山¶
<pb:KR4e0201_WYG_054-15a>¶
　　天仙子(酷暑/)¶
萬疊火雲堆落照一抹青山連晚燒不敎蘋帶吐㣲颸¶
天轉峭星仍閙長安炙就紅罏小　枝上忽聞蟬語噪¶
為問西風何日到男兒失足墮京塵炎也噪涼也噪不¶
如銷夏灣中好¶
　　河滿子(春郊獨行/)¶
卵色遥垂别浦魚鱗淺甃平沙小拂東風無甚力悠揚¶
自在楊花輕暖輕寒天氣半村半郭人家　碧貯蓮花¶
<pb:KR4e0201_WYG_054-15b>¶
露酒香分榖雨前茶呼取自斟還自勸烏紗任汝欹斜¶
返照一行歸騎隔林㡬㸃殘鴉¶
　　滿路花(初春㳺目即事/)¶
穿芽徑字青壓水氷文緑山城初雪罷添粧束誰家獵¶
騎揉碎千崕玉貂裘斜半掲馬尾捎生問人何處堪宿¶
　青帘髙寫美酒新豐熟春色偏占早花如簇珠簾十¶
二處處調絲竹夜闌金縷曲唱道明朝扶頭依舊醽醁¶
　　水調歌頭(上已日/)¶
<pb:KR4e0201_WYG_054-16a>¶
三月又三日上已復清明問君㡬許髙興兒女隊中行¶
數㸃洗塵芳雨一脉養花天氣信馬出郊埛年少五陵¶
子金彈惹流鶯　過油璧低粉面按銀箏管絃絲竹何¶
限應自勝蘭亭共酌㡬杯春醑也揷一枝楊栁歸袖任¶
縱横聽取九門鑰隱隱下西清¶
　　又¶
　　　記丁未清明為上已予與同人出㳺西郭杯酒¶
　　　落魄頗諧幽興遂成水調歌頭一闋今為庚申¶
<pb:KR4e0201_WYG_054-16b>¶
　　　十又四年矣復遇上已前一日清明偶與張郎¶
　　　及一二兄弟信步舊㳺雖風景不殊而憔悴非¶
　　　昔幽憂慸結徒増悽愴因復按前調遂成一詞¶
　　　并書遺張及一二兄弟庶有和者消予磊塊哉¶
遲日捲殘雪蒲栁㺯新晴滿城兒稚讙笑為我報清明¶
花破青樓冶女草媚上䦨㳺騎金粉出輜軿㡬處上墳¶
返香淚濕盈盈　對新景追往事歎飄零十年囘首一¶
夢今日負平生依舊禁烟時月也解來朝脩褉憔悴不¶
<pb:KR4e0201_WYG_054-17a>¶
勝情滿眼夕陽色都在漢宫城¶
　　洞僊歌(傷亂/)¶
金錢磨破難迓江南信巴得書來更添悶道姑蘇臺畔¶
留却㡬叢麋鹿草約畧秋風又盡　向時佳麗地結綺¶
臨春醖醸韶華付寒燼便長洲陌上有日言歸家已破¶
廢井荒烟無準剰㡬箇遺民怕都來不是舊時人向誰¶
㝷問¶
　　鳯凰臺上憶吹簫(愁/)¶
<pb:KR4e0201_WYG_054-17b>¶
經雨斜陽壓雲西嶺冉冉欲墮還浮漸譙樓三㸃喚起¶
千愁與醉平分此夜猛地裏醉去難留紗忩上㣲風撼¶
醒揩拭雙眸　悠悠殢人住也千百處攅心㡬處堪休¶
似粘天衰草販浪殘舟悔殺太平風景等閒過抛擲東¶
流㝷思遍何年向人覔換眉頭¶
　　桂枝香¶
　　　懋賢兄於予為先姑子同奔急難俄爾告歸黯¶
　　　然問别¶
<pb:KR4e0201_WYG_054-18a>¶
東風一騎㡬日發長安欲留無計猛見柔黄嫩緑壓氷¶
成水青山處處青螺小隱孤村夕陽鴉背那時離别除¶
非醉後不敎愁死　記嵗暮停橈淮沚急難甥舅窮途¶
兄弟雨妬霜驕了却半生滋味臨岐不盡心頭事怯鄉¶
愁難更提起渭城人酒㸃㸃滴滴渭陽人淚¶
　　法曲獻仙音(題雙湖巻/贈周君壽)¶
剰水分江栁堤梅垞屬玉聨拳鳴喚浸玉濆珠釣童浣¶
女芙蕖並頭凌亂看皓月金波散俱涵一輪滿　水晶¶
<pb:KR4e0201_WYG_054-18b>¶
館問東君酒巵無恙長日裡蘭舫繡颿相綰掩映翠琉¶
璃似佳人一對纎眼碧潄紅酣瀼東西止隔花岸待年¶
年嵗嵗倒着接䍦還健¶
　　鵲橋仙(七夕/)¶
氷盤薦巧珠簾堆瑩半捲生綃光緻嫦娥妬眼便西沈¶
又早倩羲和催轡　多情瑞鵲填橋度我何不曉來迴¶
避但敎三萬六千年也不弱人間百嵗¶
　　百字令(青州閲武偶成/)¶
<pb:KR4e0201_WYG_054-19a>¶
竹符銅虎是何人管領東方千騎畫㦸琱戈霜萬疊獨¶
譲些些麈尾璧月辭櫜蓮花離匣馬足寒飈起雷奔電¶
擊一麾波靜如洗　屈指斧鉞行邊樓船横海濟甚人¶
間事塗抹支吾天地老眼底英雄而已九合諸侯一匡¶
天下自是真男子嚮㣲管仲吾其被髪人矣¶
　　又¶
　　　王明佐别創新詞數闋見示流麗清圓殊富風¶
　　　人之致僕素拙於調未敢效顰聊據古大江一¶
<pb:KR4e0201_WYG_054-19b>¶
　　　章為贈辭既不工更慚作者獨記區區傾倒於¶
　　　王至耳¶
栁驕花横未全受眼底封姨拘束不為章臺春做主為¶
有王維新曲翡翠簾垂欝輪袍就字字敲金玉櫻桃㣲¶
綻一聲扶醒紅緑　堪羨鳯縷瑶筝鸞鐫牙版羯鼓催¶
相逐換羽移商才不盡那怕周郎囘矚和雪人稀奏薫¶
絃斷昨夜東皇恧罰敎塵世白頭長自空谷¶
　　滿庭芳(春夜不寐/)¶
<pb:KR4e0201_WYG_054-20a>¶
尖側東風迷離烟雨只解排比黄昏一燈清映炯炯淚¶
珠痕薫盡銅罏香炧相思被熨帖難温那堪更穿花玉¶
漏㸃㸃出長門　無端千萬種新愁舊事來往紛紛總¶
成就天涯一病身捱得鄰鷄報也權撇下㡬件銷魂還¶
禁架楊花燕子遲日悄庭閽¶
　　又¶
碧嶼遥攅緑波新剪淡月㣲暈梨花薄羅香袖十指秀¶
瓊芽任不寒暄半語背人處猶自憐他那堪更朱唇皓¶
<pb:KR4e0201_WYG_054-20b>¶
齒錦字走龍蛇　瞥然還暫去司空見慣老子難捱强¶
將來對盞眉語交加怕被旁人看殺洛城裏難坐羊車¶
臨岐約羃䍦過訪休許露些些¶
　　又(登道塲山作/)¶
一雨催涼千崕吐秀萬壑爭效潺湲暫停籃筍攜杖翠¶
㣲間㸃㸃龍鱗玉甃堪憐處屐齒敲慳朱欄外粘天萬¶
頃七十二峯間　呼尊誇更有松飊鳯吹雲岫鵶鬟又¶
誰送黄鸝巧唱綿蠻漫問何山最好爭應道還有何山¶
<pb:KR4e0201_WYG_054-21a>¶
能移興新晴月色飛步上孱顔(傍有何/山亦佳)¶
　　又(閠六月初七夜/戲為天孫賦此)¶
玉露初零金飊㣲送銀浦垂静還波七㐮人倦纎手擲¶
魚梭記得年時此夜雙星聚樂事還多生綃底天鷄唱¶
醒低語别牛哥　黄昏腸斷處無情烏鵲忘却填河漸¶
轉低瑶斗蹙損青蛾方悟朱明宰閠排年月恨殺羲和¶
常記取人間天上要好便多磨¶
　　夏初臨(苦熱簡王㕘軍/)¶
<pb:KR4e0201_WYG_054-21b>¶
燕訴餘愁蟬鳴新怨千唆萬弄斜陽斗大書齋無端夏¶
日偏長碧紗單捱流光覷殘榴褪盡紅粧孤松猶瘦清¶
隂正稀難據胡床　常時河朔避暑傳觴醉鄉天逺歸¶
路倉皇隱嚢紗帽故人别號清涼但過何妨對弹碁散¶
帙焚香逞踈狂髙歌羽聲片片飛霜¶
　　雙雙燕¶
　　　俞仲蔚有畫眉養之二十年竟以老死仲蔚不¶
　　　忍敝帷埋之花下余為詞弔之¶
<pb:KR4e0201_WYG_054-22a>¶
廿年恩養念暖幌雕籠一時勾了低聲軟語泣别殢情¶
京兆無柰春山頓老况冷斷如簧雅調辭君豈為無魚¶
歎汝難同凡鳥　驚起鉤簾淺照見嫵月初生似他波¶
俏飄黄摧粉總愽緑愁紅躁誰破芸牎乍曉怎忘得雙¶
彎纎妙知否御愛開元鸚鵡墓傍新旐¶
　　滿江紅¶
五嶽先生天原付一雙髙屐端只為㡬篇詩句漏伊消¶
息空自挂冠神武外依然乞食銅駝陌記玉鞭環珮夜¶
<pb:KR4e0201_WYG_054-22b>¶
朝天空陳迹　青鬂在還垂白血淚灑都成碧歎帝城¶
宫樹夕陽秋色明日酬他遷謫恨西風戰盡英雄䇿喚¶
白雲隨我共歸來人方識¶
　　又(題髙宗賜岳武穆詔/後次文徴仲待詔)¶
御墨淋漓到飛字百身難贖弹指罷遺黎夢斷舊都淪¶
覆十二金牌丞相詔風波片紙君王獄恨當時巧放兩¶
人歸乾坤蹙　翹首地青衣辱囘馬地朱仙哭笑大江¶
東去一䕫兹足北面生看臣構在南枝死望中原復痛¶
<pb:KR4e0201_WYG_054-23a>¶
他年降表出臯亭鴟夷目¶
　　春雲怨(飲酒/)¶
風僝雨僽漸栁眠無力花如中酒睡怯象牙寒悄幽夢¶
㡬囘渾不就燕搊華絃鶯調清管細譜新詞杜鵑噣行¶
路方難歸期無據愁與悶相守　芳醪㸃出天公手解¶
翻寒作暖攛辰成酉枕畔華胥暫拖逗青眼朦朧一任¶
長門送來銀漏未舉尊前乍停杯後半刻也堪白首¶
　　玉蝴蝶(擬豔/)¶
<pb:KR4e0201_WYG_054-23b>¶
記得秋娘家住臯橋西㺯踈栁藏鴉翠袖初翻金縷鈎¶
月暈紅牙啓朱唇含風桂子喚殘醉微雨梨花最堪誇¶
玉纎親自濃㸃新茶　嗟呀顛風妬雨落英千片斷送¶
年華海角山尖不應飄向那人家惹新愁髙樓燕子賺¶
人淚芳草天涯况潯陽偶然江上一曲琵琶¶
　　解語花(題美人捧茶/)¶
中泠乍汲榖雨初收寳鼎松聲細栁腰嬌倚薫籠畔鬭¶
把碧旗碾試蘭芽玉蕋勾引出清風一縷顰翠蛾斜捧¶
<pb:KR4e0201_WYG_054-24a>¶
金甌暗送春山意　㣲裊露鬟雲髻瑞龍涎猶自沾戀¶
纎指流鶯新脆低低道卯酒可醒還起雙鬟小婢越顯¶
得那人清麗臨飲時須索先嘗添取櫻桃味¶
　　又(題美人捧觴/)¶
檀槽細壓紫溜泠泠滴碎珠千斛鷫鸘初贖誰揩醒卓¶
女逺山黛緑朱櫻小蹙風裊處山香㡬曲捧屈巵徐露¶
春芽一様纎纎玉　何事錦圍翠簇只枝頭一㸃買斷¶
金谷靈犀輕囑㣲酣後記取夜來題目雙鬟趂逐扶俺¶
<pb:KR4e0201_WYG_054-24b>¶
向碧紗厨宿誇醉鄉還傍溫柔此際平生足¶
　　賀新郎(謝袁履善恵酒/)¶
春意歸風雨到如今緩紅舒翠一畨重起况更索居無¶
一事鎮日琴書而已待醉也如何得醉多謝白衣能逺¶
致把葛巾忙却科頭倚胸磊塊故應洗　瓊膏慢入清¶
尊細似當年掌分莖露雪消春水欲折筒荷充泛駕憑¶
借麯生為馭直引到華胥路裏遮莫歸來問名姓道清¶
真袁粲頻為主天下事任公耳¶
<pb:KR4e0201_WYG_054-25a>¶
　　又(謝汝欽姪恵酒/)¶
酒債㝷常有閉閒門落花芳晝獨吟搔首可恠袁君相¶
贈後鎮日唯㝷緑友到驕惹傳杯之手從事督郵何足¶
較但醉鄉别業吾能受君不見洗愁帚　清狂阮籍天¶
應厚醉醒時漫開青眼阿咸為壽猶有焦生風格舊試¶
問無功知否待徙倚臨風頻嗅曲沼㳺魚堪投饌况隔¶
簾歌鳥來行酒洗盞罷酹楊栁¶
　　多麗(晚春雪後即景/)¶
<pb:KR4e0201_WYG_054-25b>¶
醉飛瓊惱亂瑶池清宴吉玲琤鳳釵敲碎蕩成滿地飄¶
霰送天桃武陵㡬樹伴梨花杜曲千片妬我春衫粧他¶
寒食乍驚蜂蝶又猜鶯燕五陵畔雜和烟雨寳馬踏青¶
轉樊樓上銀筝細炙紅罏重暖　怯寒色條桑小婦幕¶
䍦輕護嬌面展纎彎一雙蓮瓣屐齒香泥粉痕淺冷落¶
流光萋迷餘景東風無計玉山軟天公老被伊瞞過紅¶
日㡬時見空擔閣無主野芳滿目愁怨¶
　　怨朱絃¶
<pb:KR4e0201_WYG_054-26a>¶
　　　和王明佐新聲慰其不遇名曰怨朱絃¶
譜朱絃一片秋聲萬壑松濤銀漢初傾挾徧侯門沈深¶
似海雕欄十二嬌鶯流蘇帳底小按銀筝啞啞軋軋嚶¶
嚶罵書生煞横捻冷裝酸攪破春情我道髙山流水渠¶
道香雲暖雨兩語難憑怎能勾師涓老子證箇分明¶
酒人哉匕首荆卿宋意悲歌髙漸沾纓應徴飛霜倚天¶
雌霓長河倒瀉珠繩葡萄尚暖蝴蝶猶縈&KR0541;被杜宇啼¶
醒道不如歸去歸去來兮任汝縱横魚為洞庭清樂鳯¶
<pb:KR4e0201_WYG_054-26b>¶
為蘇門長嘯飛躍争聽何須借天公兩耳枉施瑶京¶
　　小諾臯¶
　　　偶有所感信筆為長短句一首第以新名不足¶
　　　䋲墨曰小諾臯盖取酉陽生之㫖云耳¶
闔闢以前乾坤之外到了不堪窮際儘追求儘教胡突¶
依形附氣何處小兒譫語羞殺井蛙蛭蟻説甚麽出世¶
住世治世黄面瞿曇青牛老子更有那我家司冦伎倆¶
一般而已賺人處還在此　稷下萬言河間千巻畢竟¶
<pb:KR4e0201_WYG_054-27a>¶
沒些巴鼻莫輕容古人瞞過常談俗事粧㸃㡬張故紙¶
無柰藏頭露尾不採他上計中計下計濁酒三杯清琴¶
一几别饒借淡風㣲月受用剰山殘水五更事休辦取¶
　詞餘¶
　　折桂令¶
問先生酒後如何潦倒糢糊偃蹇婆娑枕底烟霞杖頭¶
日月門外風波儘皇都眼眶瞧破仗青天信脚胡過好¶
也由他歹也由他便做公卿當甚么麽¶
<pb:KR4e0201_WYG_054-27b>¶
　　又¶
問先生不飲何如一㸃篝燈數巻殘書冷却扁舟悶他¶
五栁淡殺三閭太行路都來胸腹帝京塵滿上頭顱睡¶
也憂虞醒也憂虞不得酕醄怎便糊塗¶
　　塞鴻秋¶
月昏昏罷轉霓裳隊漏沈沈忽呀銅龍閉冷清清暗滴¶
梨花淚懶丕丕繡出鴛鴦翅流蘇七寳圍破玉千金賜¶
猛追㝷認做了前生事¶
<pb:KR4e0201_WYG_054-28a>¶
　　水仙子(歸思/)¶
日輪踅住下坡車風伯吹開障眼花天公放下单身赦¶
猛囘頭都㺯咱告蜂王且散昏衙争劉項攤塲戲耍走¶
儀秦兒童鬭譁談周孔故紙生涯¶
　　又(丙辰偶成/)¶
蚩尤遍揷五方旗饕餮平添八面威於莵長出漫天翅¶
罵張翁都是你攪乾坤任意胡為老龍呵睡眠多日螃¶
蠏呵横行㡬時神龜呵曵尾塗泥¶
<pb:KR4e0201_WYG_054-28b>¶
　　畫眉序(春怨/)¶
絲雨殢東風㸃透流蘇問殘夢道衾兒閒半冷暖誰同¶
紅将軃喚轉簧鶯香欲散收囘么鳯倩他新織雙魚帶¶
争信我玉減珠鬆¶
　　前腔(秋怨/)¶
纎玉上鰕鬚起喚銀鈎挂秋樹恨龍沙天逺鴈足無書¶
銅壺冷淚滴清鉛金剪澁脂蔫紅絮濃霜斷角遼陽道¶
知他夢裡何如¶
<pb:KR4e0201_WYG_054-29a>¶
　¶
　¶
　¶
　¶
　¶
　¶
　¶
　¶
<pb:KR4e0201_WYG_054-29b>¶
　¶
　¶
　¶
　¶
　¶
　¶
　¶
　弇州四部稿巻五十四¶
