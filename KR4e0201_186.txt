# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:31.252699
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 續稿卷十二
<pb:KR4e0201_WYG_186-1a>¶
欽定四庫全書¶
　弇州續稿巻十二¶
　　　　　　　　　　　　明　王世貞撰¶
詩部¶
　五言律¶
　　送康永錫游南雍¶
太學今賢藪金陵古帝畿何人堪絳帳有巷可烏衣徙¶
箸防炊玉携家為斷機江山六代色斟酌錦嚢歸¶
<pb:KR4e0201_WYG_186-1b>¶
　　用晦以三寸篋貯金字佛經呪二十餘巻精工之¶
　　　甚感而賦謝¶
函端舍利發知爾不成空老眼粗能辨僧飜未易終真¶
文𤣥奘熟梵字苑咸工大類羣龍藏収來一鉢中¶
　　寄汪生¶
十日平原飲星文動有無名髙多借客俠倦始兼儒肝¶
膽誰堪寄詩篇仲不孤蓴鱸地何限吾已號潜夫¶
　　審録范比部枉駕小園¶
<pb:KR4e0201_WYG_186-2a>¶
刀筆驚行部干旄廢掩關公才解雷雨吾象遯天山暗¶
壑歌留響叢花酒破顔忽聞栖鳥磔初見火城還¶
　　子循子威諸賢過㓜于石湖别墅其髙處為新郭¶
　　　城阯范紫㣲遺宅也¶
湖爽杯從益天空鏡對開亭依新郭壘岸隔舊郊䑓詞¶
筆誇吳㑹漁歌起越來無妨醉題壁君是紫㣲才(用周/益公)¶
(事/)¶
　　再題㓜于浮黛閣¶
<pb:KR4e0201_WYG_186-2b>¶
黛色浮不盡為君染琴書欵乃一聲發千山殘照餘星¶
河挂檻靜嵐霧撲忩虚豈以元龍簡能令求仲踈¶
　　袁丈憲副馬大叅馮少叅薛進士邀游石湖¶
群舫來争客相逄盡故人鯖寜五侯味酒是一家春湖¶
色能寛醉鄉情好任真呼童掃磐石餘興欲垂綸¶
　　弔陸叔平墓¶
崱屴深山徑斯人長夜居誰憐一抔土却掩五車書𤣥¶
素名空在丹青代不如齒牙吾自有從此倦吹嘘¶
<pb:KR4e0201_WYG_186-3a>¶
　　又¶
一代風流逺窮交雪涕傾老魂招不得名蹟見猶生聞¶
篴山陽恨㽜芻孺子情女牛髙自若第减少㣲明¶
　　宿王𤣥靜石湖草堂¶
談笑風生坐淹㽜月滿筵湖光來澹蕩竹色進嬋娟練¶
雀穿簾羙銀魚鬬筯鮮從呼君且去吾意未廽船¶
　　看王子父雅宜先生舅六如居士像¶
風度吾前軰氷清汝外家虎頭痴更絶龍爪勁誰加一¶
<pb:KR4e0201_WYG_186-3b>¶
代珠䨇襺千秋劍並華椒漿欲有酹異世起長嗟¶
　　徐長孺投詩見贈且訂山園之約以小律為答仍¶
　　　促使來¶
客喜登龍事吾寜隐豹身一丘安舊業萬巻厚歸人友¶
誼深從澹時名緩更真芙蓉池上月待汝共垂綸¶
　　畏客¶
年來㣲倦客客至轉無期佳事少入耳新詩難解頥何¶
如案頭帙侑我手中巵一枕松隂下從它夕照移¶
<pb:KR4e0201_WYG_186-4a>¶
　　送陸楚生弔童子鳴¶
絮酒輕千里生芻托寸心一貧無挂劍百感為分金淚¶
向吳江盡恩偏越嶠深山陽夜中笛腸斷不堪尋¶
　　弔童子鳴¶
飯顆山頭骨陵陽石畔心隠能逃小賈窮不廢長吟婦¶
泣黔婁被兄悲子敬琴(生與兄/友愛甚)龍丘墓堪傍千古是知¶
音¶
　　寄耿中丞時服將&KR0941;矣¶
<pb:KR4e0201_WYG_186-4b>¶
琴彈何必就太古有餘音厯盡氷霜色悠然天地心一¶
星堪審象九夏望為霖倘及衡門叟秋江煙水深¶
　　寄張羽王别駕¶
詩窮不肯送宦拙與誰論日月青衫老風霜白髮新平¶
津無上客楚澤有孤臣問我秋來計清尊夜夜親¶
　　方衆甫過我山園有贈¶
姓字非豪舉文章是大方一尊凌岝㠋並艇狎滄浪宛¶
爾祗林日悠然得汝長乆知名避我只合醉為鄉¶
<pb:KR4e0201_WYG_186-5a>¶
　　孟孺同方君見枉山園¶
汝挾方干至吾欣徐穉㽜小談遲日過晏坐白雲幽進¶
屐藤蘿頂廻舩杜若洲沾沾自喜色可為少年游¶
　　贈彭儀賔稚脩父也¶
有驥今千里乗龍是昔年國香叢桂近庭玉一枝偏身¶
是倉曹志人傳山水絃洪崖莫冲舉留作地行僊¶
　　范顯先于鳦先二茂才贄文請序仍以扇乞詩聊¶
　　　贈一律¶
<pb:KR4e0201_WYG_186-5b>¶
二生饒感激百里覔知音却謂蓬累足將之瓠落心(其/文)¶
(曰大/瓠編)大璞勿輕剖良工能見尋問余何所作日撫無絃¶
琴¶
　　罄室先生為月泉上人畫一錫一鉢聊成短贈¶
道人杖一錫一鉢復隨縁鉢中貯秋月錫底飛寒泉警¶
鶴有時響収龍都靜眠但令無罣礙不愛辟支禪¶
　　送沈進士病起還朝時其父鴻臚君無恙有弟同¶
　　　榜而謁選當得邑職¶
<pb:KR4e0201_WYG_186-6a>¶
羡爾趨庭後楓江引畫橈歸心縁愛日起色為觀潮玉¶
樹名元並金莖渇自消縱令甘手板不削沈郎腰¶
　　贈鄉進士曽嘉袠乞其父志銘還楚¶
而祖仍而父先朝两靜臣世誇龍頷舊家有鳯毛新細¶
雨為江色清尊别故人龜山一片石聊與助嶙峋¶
　　和答陳太守師¶
白下多清咏朱方豈倦游為閒抛五馬餘興買扁舟愛¶
有銀鈎贈慙無玉案酧武林門外色倘許故人求¶
<pb:KR4e0201_WYG_186-6b>¶
　　夀曹茂才六十¶
有子華封祝無車下澤身杯盤隣舍事談笑自家春白¶
雪矜吾黨青雲讓後人胸中千古在知汝未全貧¶
　　贈俞老¶
君真俞跗後醫術晩通神身作吳楚客從呼秦越人祗¶
慿黄閣老容汝白綸巾何限虞山色春風縱屐新¶
　　李子華見過偶成¶
此身猶徤在歸計日蕭踈爾挾軒皇問吾安汜勝書閒¶
<pb:KR4e0201_WYG_186-7a>¶
真愛羅雀懶至怯烹魚(謂書/也)垂死猶貪客徐卿未易如¶
　　戯贈陸兄¶
見汝佳公子俄然䨇鬢華有家不解問欲問已無家鞭¶
巷一壺酒弇園千樹花應門如不却老去足生涯¶
　　送張仲立游南雍¶
念爾芳蘭秀能令一坐清毫端寜下駟眼底誤兼城獄¶
劍偶然鬰臺金元不輕試探平子篋應已賦南京¶
　　汪禹乂棄家業詩携其集就質賦此為贈¶
<pb:KR4e0201_WYG_186-7b>¶
無家何必問詩巻但相隨爾愛千秋業吾慚一字師才¶
髙輕自恕身老易成窺勿作虞飜惱名山尚可期¶
　　汪惟一前以五湖長印相授而衍一者字今夏再¶
　　　刻古銅章見貽喜而答贈¶
銅章仍再錫知我莫如君果署五湖長應須十賚文棲¶
遲寛日月汗漫足風雲尚有糟丘地苴茅倘許分¶
　　詹録從孫予告喜而寄之¶
相如歸自使稱病乞文園名為抽簮好官寜負弩尊闘¶
<pb:KR4e0201_WYG_186-8a>¶
茶新勝客種竹舊生孫若欲親花鳥來從老圃論¶
　　李國賔持服還吳尋返豫章邸諸君約詩為贈¶
鳯去洪都里烏啼茂苑枝琴彈不成調簫奏有餘悲荀¶
令香時歇何郎粉漸隳唯餘八公在為返鬢邉絲¶
　　送汪惟一乞子與墓文¶
玉樹看埋土誰能不歎嗟劇憐唯宋玉能守是侯芭氣¶
色開中古文章屬大家即今苕水上時吐赤城霞¶
　　夀封孟安人六十¶
<pb:KR4e0201_WYG_186-8b>¶
齊眉初罷案丸膽義仍方不待三遷後懸知二孺良檢¶
衣饒舊茀行稼有新莊况是宫壺酒能無一舉觴¶
　　夀孫指揮五十¶
五十孫都尉長吟鬂欲蒼金魚寛貰酒銀鴨細焚香祭¶
酒推詩社將軍和栢梁還餘䨇紫燕拂拭便如霜¶
　　讀酷吏傳¶
薦士如張史忠言有郅都兼聞尚㢘儉不肯學貪汙遺¶
橐千金累同時五族誅温舒今眼底能逹漢廷無¶
<pb:KR4e0201_WYG_186-9a>¶
　　讀陳子昂傳¶
未必射洪令能殘陳拾遺天寜私酷吏人乃厭清時猘¶
犬才偏囓㝠鴻徙覺遲雖然班管在叚簡也名垂¶
　　讀匈奴傳¶
匈奴新得意入塞即横行賤老長從俗趨貪不顧名抗¶
衡非上策避地且全生和好終難恃那曽念舅甥¶
　　讀魏其侯傳¶
魏其雖失勢侯印尚纍然立散千金賜寜慳數頃田當¶
<pb:KR4e0201_WYG_186-9b>¶
時籍福解逺勝灌夫憐尚識沾沾意田郎跪起年¶
　　黄𤣥甫國士也數困公車以其業來質賦此期之¶
擁棘叨掄士驚心字字珠至今傳晉問何自訪吳趨九¶
折心偏壯千秋事不誣春來眉黛好莫訝入時無¶
　　汪山人過山園後見寄新詩有答且邀之¶
汪倫贈我歌歌罷柰倫何乆客吳音慣窮愁楚調多雪¶
花杯底玉雲葉鏡中波如此園林色何妨喚棹過¶
　　初春杜門即事¶
<pb:KR4e0201_WYG_186-10a>¶
風雨動經旬空齋鎻病身篝燈續殘晝煨火謝陽春(小/齋)¶
(寒暝/為甚)忽有衝泥者能言勝事新始知行樂地不著過時¶
人¶
　　蕭使君有惠政於吾州别十有六年矣今以請碑¶
　　　文見過為賦三章志别君宦薄然五世同居近¶
　　　有義門之旌故末章及之¶
自聞抛五馬強半在杭州古洞煙霞暖西湖菱芡秋乞¶
碑尋大令買棹下長洲好是家人語蕭郎愛逺游¶
<pb:KR4e0201_WYG_186-10b>¶
　　其二¶
伊昔求羊逕曽為半刺除只今羅雀巷重枉故人車舌¶
在牙從少官貧氣自舒旗亭父老在杯酒莫教虚¶
　　其三¶
八葉台司重西京甲第尊蕭家當日事不必至今存刺¶
史開㢘里君王表義門還聞書百忍餘慶逮兒孫¶
　　憇徐氏園内贈主人¶
愛汝辟疆地能為求仲開小鳥啄林蕚幽蟬抱庭槐掩¶
<pb:KR4e0201_WYG_186-11a>¶
映竹間帙逍遥池上杯灑然清風度乃是主人來¶
　　冬夜獨歩¶
冉冉孟冬盡熈熙如暮春風光不惡夜月色故親人棲¶
鳥為三益空倉是四鄰偶然成小歩幽意欲誰論¶
　　空山者法門中獅子兒也俗臘半七十矣而猶童¶
　　　真安居羯磨精進般若前後受持經典何止十¶
　　　夾猶以未明心要徧擬㕘方詣余言别叩其所¶
　　　之則云將汎嘉禾抵餘杭奉楗椎於月庭之席¶
<pb:KR4e0201_WYG_186-11b>¶
　　　敷法具於蓮池之堂然後折蘆渡淮飛錫登嵩¶
　　　放逹摩之少林壁掠文殊之金剛窟束銅固腹¶
　　　始歸故山余螘處一穴不能偕也姑為四韻以¶
　　　壯之¶
匪嫌貧里累聊使俗情捐一鉢初為日䨇趺不計年浮¶
空杯渡事探險石頭禪從此東林月無心處處圓¶
　　月來不能盡却酒而數有致黄魚饌者擬齋月斷¶
　　　之成此二律¶
<pb:KR4e0201_WYG_186-12a>¶
首夏清和節江鄉櫻筍餘時時呼白堕頓頓食黄魚謬¶
忝道人服虚廻刺史車未論他日事捫腹定何如¶
　　其二¶
捨家成底事對案獨何心未斷柴桑酒翻愁綿竹音門¶
人議糖蟹少婦却鮮禽從此清齋月饑腸任自吟¶
　　送吳甥侍御病起還朝¶
不妨神武署重見惠文冠起色清時易歸心往事難暎¶
珠吾愧舅完璧爾能官共道朝陽色和鳴有鳯鸞¶
<pb:KR4e0201_WYG_186-12b>¶
　　吳侍御過訪草庵言别¶
柴門厭煩暑忽有一驄過非以清凉地將無霜色多汝¶
為真御史吾乆病維摩莫羡𡨕鴻逺猶能罣網羅¶
　　徐澤夫有事外寄而膺試北上賦此送之¶
君行負竒尚不為急知音白雪巴人里朱門蓬户心風¶
塵吾道在雨露世恩深别有凌雲賦從它競上林¶
　　慰殷無羙哭女¶
殷生抱和璧悠然掩柴荆不咏顔逺句却鍾夷甫情夕¶
<pb:KR4e0201_WYG_186-13a>¶
枕斷紈影朝飡稀珮聲䝉荘亦難觧唯有誦無生¶
　　題月槎贈張錬師六袠¶
虚隠即大隠羽流豈凡流早佩𤣥都籙晩陪松子游歩¶
虗清籟夕燕坐絳河秋嵗歳槎來去如儂博望侯¶
　　寄廣州陳司理因簡黎惟敬少㕘¶
閩鄉大海邑日接嶺南雲(君閩/人)鮫室應無淚羊城近有¶
君蘭金雅自慕蘿薜怯相聞(君累致/誠之詩)倘下延徐榻黎生¶
可借分¶
<pb:KR4e0201_WYG_186-13b>¶
　　題畫再夀贍羙弟¶
五十非與是醉來都不關林餘仲長宅壁有少文山小¶
婦能調瑟慈親好破顔時時嘲子晉何事薄人間(贍羙/毎不)¶
(許余學仙所/咏皆實事也)¶
　　陜有李叅政封三代¶
世家唐趙郡吏治漢扶風今日璽書下君王恩數崇綸¶
音依八座豔色動羣公原氏阡頭石將無五彩虹¶
　　潘景升少有文以書介仲淹乞余誌母作此寄之¶
<pb:KR4e0201_WYG_186-14a>¶
青鬢有潘郎結交多老蒼我安居士病不入少年塲金¶
石千秋重松楸一字香雅知榮施骨真勝孝支床¶
　　歐楨伯工部轉正郎寄之¶
坐嘯𤣥熊署行吟朱雀桁詩仍小工部官是正曹郎六¶
代心逾逺三山鬢共蒼故園黎老在单艇釣滄浪¶
　　其二¶
一枝真郄桂五嶺復佗珠水部官仍好風流代不孤錦¶
嚢行處有綵筆夢寜無從此鍾山色俱應属大夫¶
<pb:KR4e0201_WYG_186-14b>¶
　　送袁大夫遷魯右相¶
豈不惜循吏其如佐寵王欲觀周禮樂須待魯靈光轍¶
逺春猶在裾寛日自長可增藩相秩借爾卧淮陽¶
　　其二¶
攬衣從父老灑淚向河干名大游梁易時平借宼難祖¶
筵㽜日緩齋舫受風單自愛東平羙非關薄漢官¶
　　穀日同敬羙携榼訪家元馭因飲元馭園亭¶
朋好簮全盍園亭酒更宜賞能偏榖日歸不待𤓰期箕¶
<pb:KR4e0201_WYG_186-15a>¶
潁人從厭羲皇爾自私寜唯嗣宗眼桞亦吐青枝¶
　　其二¶
耦耕吾愛弟骸乞爾從兄緑蟻先春色黄鸝不世情漸¶
來銀海眩忽有玉山傾醒則誇醒好歡娯醉裏生¶
　　肖甫司馬貽書有歸歟之思而受脤出督寄此識¶
　　　感¶
竹林名士七草野病身孤寂寞餘丹竈凋零任酒罏幾¶
人私日月吾計晩江湖頼有張司馬旂常事不誣¶
<pb:KR4e0201_WYG_186-15b>¶
　　其二¶
蜀道難仍否吳天去轉長吾寜忘綿竹爾可念銅梁鵬¶
鷃飛同適滄桑事亦常此心真不住何必論行藏¶
　　孟逹仲逹二兄見過恬憺觀談𤣥因成二章為贈¶
碧雲暮未合二妙偶相期深語費春茗清齋餘露葵千¶
秋别有事一字乃吾師從此逍遥路翛然去不疑¶
　　其二¶
尺鷃雖無慕雕䖝敢自矜對諧物外賞甘得區中憎宻¶
<pb:KR4e0201_WYG_186-16a>¶
坐探金鑰清言轉玉䋲當時許長史曽藉華江乗¶
　　汪仲淹兄見枉致長公伯玉司馬乞碑書有寄并¶
　　　贈¶
仲子過從日難兄涕淚餘文章司馬法生死孝㢘書一¶
見一囬老千秋千不如唯強乞骸弟早晚共樵漁¶
　　寄周小史¶
鄒陽不仕漢王粲尚依劉滇海無歸客襄江有寓侯賣¶
文寜活計設醴可寛愁薄業湖田在粗饒雀䑕謀¶
<pb:KR4e0201_WYG_186-16b>¶
　　荅謝赫侍御存問時按關西¶
喜乗驄馬去窮訝雁書來憶舊存蘿薜將春施草萊欲¶
酧吳地縞翻借隴頭梅聞有西征賦誰當句裏才¶
　　顧山甫過飲道院作¶
春眠起剥啄簷鵲亦群喧草色上盤饌桐隂清酒尊君¶
行不易跡我醉已忘言尚有歸途月依依戀篳門¶
　　贈西域無名苾芻¶
離車邉地種能不羡支那乆客秦音慣無師梵字訛羼¶
<pb:KR4e0201_WYG_186-17a>¶
提游自穏檀越見偏多莫以流沙隔猶堪隻履過¶
　　送鄭司訓㑹試¶
教授爾家𤣥廣文重見䖍九經談若注三絶品誰先閩¶
海長虹吐吳天化雨懸諸生侍綿蕞從奏未央前¶
　　過青浦屠明府長卿移舟見送¶
青浦橋邉水人稀明月多誰移木蘭並知有鄂君過㑹¶
意言從簡忘名氣自和翛然两不厭柰此堠亭何¶
　　其二¶
<pb:KR4e0201_WYG_186-17b>¶
為别亦已乆相逄俱嗒然君離綺語障我愛辟支禪凉¶
露紛紛下新蟾的的圓試觀流水意折莫在無絃¶
　　屠青浦以都布單衣見衣口占謝之¶
白越白於霜裁將換芰裳輕鮮傲西㲲寛博謝吳装縞¶
帶吾鄉重綈袍汝意長祗驚居士服時有令君香¶
　　劉秀才棄官學佛書此贈之¶
翛然持一鉢信足傍叢林却笑龎居士猶多處置心銜¶
花境自小結草坐從深覔已了不得可師何處鍼¶
<pb:KR4e0201_WYG_186-18a>¶
　　雜言十章¶
垂老媿無明勞師為證盟間關離欲海抖擻破疑城祇¶
樹堪吾止阿蘭息衆爭此生元自恧何敢學長生¶
　　其二¶
誤守楞嚴語嘵嘵品十僊那知鍾吕軰來自靜居天無¶
欲俱觀妙頑空轉碍禪差池在毫末一透即成圓¶
　　其三¶
明珠吾自失顛倒問西隣識得我前我能生身外身轉¶
<pb:KR4e0201_WYG_186-18b>¶
頭離夢幻到手覺精神若勘張平叔何曽誤學人¶
　　其四¶
失計從人笑迂儒敢自誇低頭向學地節腹慕貧家黒¶
業根猶在𤣥關路轉賖差強在火宅覔地種蓮花¶
　　其五¶
維摩黙不語迦葉笑仍㣲此意誰能㑹悠然自道機百¶
千萬偈後四十九年非若有雲門棒能令狗子肥¶
　　其六¶
<pb:KR4e0201_WYG_186-19a>¶
謾道隨縁好縁多不自禁偶然情用事陡覺病拈心坐¶
石蒼藤蔓開門黄葉侵誰言朝市隠終讓入山深¶
　　其七¶
偶有郵筒至詩編刺眼新雕蟲真自小畫虎竟誰真咄¶
咄縁貪世沾沾各誤身浮名與生盡零落北邙塵¶
　　其八¶
合眼從新事關心為古懽時清小草易道在曲鈎難物¶
論元相暖心盟可遽寒聊因衆毁力長得此身殘¶
<pb:KR4e0201_WYG_186-19b>¶
　　其九¶
七情聊試勘唯愛覺難論已自傍倫物兼之有我根摶¶
沙一以結歸路遂長昏是故䨇林叟功成始報恩¶
　　其十¶
江南金粟地家詫郄詵枝世法聊成羙天心或見私門¶
秋駟馬結龕夜一燈隨空有吾何敢寵驚聊所師¶
　　騏兒應試擬不㨗後入山訪道招之¶
古時稱薄命今不盡紅顔戰即從三北丹須待九還吾¶
<pb:KR4e0201_WYG_186-20a>¶
猶滯方内汝可厭人間欲舉團欒話歸來共掩關¶
　　送蘇山人謁張司馬¶
十載乍相見居然猶敝裘青誰嗣宗眼白有子卿頭幕¶
府如論舊轅門或見収便能譏陛楯雨不善身謀¶
　　其二¶
蹭蹬霜毛益彷徨一刺陳自憐侯白口不救范丹貧老¶
作錢唐夢寒思黍谷春㽜侯有前箸借爾辨如神¶
　　讀馬司空侍御父子集因贈其子從甫¶
<pb:KR4e0201_WYG_186-20b>¶
死奪淮王膽生批漢帝鱗两朝推父子萬古見君臣南¶
浦叢祠舊東閩汗簡新李蘩有家傳今爾獨何人¶
　　楊文學伯翼翛園¶
五畝蓬蒿地翛然都不營有花自開謝無酒亦沈𡨕永¶
任週遭碧山從暎帶青故人勞問字楊子倦談經¶
　　徐善長明府見貽二作奉答併贈¶
君是名家子俱稱小令才風流列城最保障古人哉行¶
復乗驄去聊因馴雉來何當輸翰藻為我賁蒿萊¶
<pb:KR4e0201_WYG_186-21a>¶
　　辱襄王殿下有精鏐輕箑之賜敬成五律為¶
　　　謝¶
襄王愛秋氣命駕陟蘭䑓偶聼巴童曲遥憐宋玉才凉¶
風紈扇發明月燭銀開莫謂恩波淺窮魚正曝腮¶
　　曩余為胡元瑞序緑蘿軒稿僅寓燕還越數編耳¶
　　　序既成而元瑞以新刻全集凡十種至則衆體¶
　　　畢備彬彬日新富有矣五言古上下建安十九¶
　　　首樂府等篇遂直闖西京堂奥余手之弗能釋¶
<pb:KR4e0201_WYG_186-21b>¶
　　　也輒重叙其意并寄答五言律二章¶
穆穆清風至泠泠白雪傳登壇牛耳定絶代鳯毛鶱崛¶
起三曹後横行七子前預知千載下重數建安年¶
　　其二¶
屈指中原業居然大國風名方千古借才豈萬人同厯¶
塊孫陽駿摩霄北地雄譲君稱鼎立吾已問空同¶
　　再贈馬從甫¶
宛爾一傖父而無操粤音感時多異調折節是雄心黯¶
<pb:KR4e0201_WYG_186-22a>¶
澹將垂橐次且欲匣琴新豐一斗酒細與話浮沈¶
　　贈游生宗振¶
短褐不掩骭束書猶半嚢但矜詩律細寜似汝兄狂末¶
路乾坤狹浮生日月長却疑枚馬輩何技便㳺梁¶
　　夀靈壁侯母鄧夫人¶
欲取長淮水來添上夀觴家聲自髙宻婦節許共姜錦¶
綍星辰爛宫壺雨露香試觀堂下客若個是張蒼¶
　　送王將軍元周總江北周家橋行營¶
<pb:KR4e0201_WYG_186-22b>¶
二十四橋地周家第幾橋甲光天塹日帆色海門潮鵞¶
鸛雄難撼鯨鯢黯不驕雅歌仍緩帶知是右文朝¶
　　其二¶
一領分符寄昂藏便不羣指揮雲鳥陣訓練水犀軍越¶
甲千層組䖍刀七曜文故鄉衣帶地鐃吹可相聞¶
　　永嘉張二汝紀謁選北上入訪山中感舊有作¶
往事浮雲變離懐日月長汝衫猶未緑吾鬂乆先蒼詩¶
好能如父家貧不拜郎唯餘衛公笏尚可獻君王¶
<pb:KR4e0201_WYG_186-23a>¶
　　過普濟廢寺遇秋空上人作¶
寺古僧廬盡泥深舊徑非偶然逄宿衲莞爾露禪機宿¶
火撥猶冷殘燈挑尚㣲炊煙處處起日晏澹忘饑¶
　　除夕作¶
愛子公車辟賢昆復拜官身中粗矍鑠眼底更團欒槲¶
葉罏初暖椒漿盌不寒唯憐萬室盡詎忍一家完¶
　　其二¶
三百六十日嵗朝俄至今法雲趺坐老天籟唄歌深一¶
<pb:KR4e0201_WYG_186-23b>¶
飽無餘事千秋有愧心明朝是明嵗從此覓知音¶
　　程孟孺以善詩及書與余交十五年矣今春過余¶
　　　則書法益妙云將入燕應中秘之募索一言為¶
　　　贈余乆厭筆研且畏綺語虚名落長安人耳不¶
　　　得已勉成二律塞白孟孺慎毋以示人也¶
程邈創今𨽻君稱其家児一入中郎冡頻書㓜婦碑苦¶
心變鉤磔元氣走淋漓莫以家雞賤猶堪集鳯池¶
　　其二¶
<pb:KR4e0201_WYG_186-24a>¶
有句不能贈非關無故情如何帝城内復著老夫名細¶
軟青精飯香柔錦帶羮可能㽜少日為汝話無生¶
　¶
　¶
　¶
　¶
　¶
　¶
<pb:KR4e0201_WYG_186-24b>¶
　¶
　¶
　¶
　¶
　¶
　¶
　¶
　弇州續稿巻十二¶
