# -*- mode: mandoku-view; -*-
#+TITLE: 弇州四部稿
#+DATE: 2015-08-25 00:25:30.867896
#+PROPERTY: ID KR4e0201
#+PROPERTY: BASEEDITION WYG    
#+PROPERTY: JUAN 卷一百七十二
<pb:KR4e0201_WYG_172-1a>¶
欽定四庫全書¶
　弇州四部稿巻一百七十二¶
　　　　　　　　　　　　明　王世貞　撰¶
説部¶
　　宛委餘編十七¶
仙道鬼神姓名有可考者元始天尊姓樂名静信見度¶
人經玉門子姓王名剛九靈子姓皇名化北極子姓隂¶
名恒絶洞子姓李名脩太陽子姓離名明太陽女姓朱¶
<pb:KR4e0201_WYG_172-1b>¶
名翼太隂女姓盧名全太𤣥女姓顓名和南極子姓柳¶
名融黄盧子姓葛名起馬名生姓和名君賢張道陵名¶
輔劉根字君安尹軌字公度介象字元則見葛翁神仙¶
傳河伯姓馮名夷字公子見聖賢塚墓記秦宗新祠頌¶
又姓吕名公子夫人姓馮名夷見龍魚河圖太真夫人¶
姓王名婉羅見真仙通鑑介子推姓王名光范蠡字少¶
伯鬼谷子姓王名誗見神仙傳毛女字玉姜見神仙傳¶
醫王子姓古名老師見本草序浮邱公姓李見列仙傳¶
<pb:KR4e0201_WYG_172-2a>¶
壺公姓施名存孔子弟子見真誥又姓謝名𤣥見丹臺¶
録武當戴將軍姓燕名濟洪崕先生姓張後洪崕先¶
生亦姓張名氲俱見真仙通鑑東王公名倪字君明西¶
王母姓楊名回天翁姓張字刺渴竈神名隗又姓張名¶
卓字子郭井鬼名瓊厠鬼名頊又姓郭名登見酉陽雜¶
俎¶
李耳在母胎八十年耳有聃故一名老聃脇尊者在母¶
胎六十嵗故號難生¶
<pb:KR4e0201_WYG_172-2b>¶
日姓張名表字長史日中青帝名圓常元字照龍韜¶
赤帝名丹靈峙字緑虹映白帝名皓鬱將字廻金霞黒¶
帝名澄漕渟字𤣥緑炎黄帝名夀逸阜字飆暉像月姓¶
文名申字子光月中青帝夫人名娥隠珠字芬艷嬰赤¶
帝夫人名翳逸寥字婉延虚白帝夫人名弄素蘭字鬱¶
蓮花黒帝夫人名結蓮翹字渟屬金黄帝夫人名青營¶
襟字炅定容東嶽姓𤣥丘名目陸南嶽姓爛名洋光西¶
嶽姓浩名元倉北嶽姓伏名通萌中嶽姓角名普生東¶
<pb:KR4e0201_WYG_172-3a>¶
海姓閧名内靈西海姓導名洞清北海姓喻名淵元又¶
東海姓何名歸君南海姓劉名囂君西海姓劉名潄君¶
北海姓吳名禽强君嵗星姓碧空名澄瀾字青凝夫人¶
姓涵常名寳容字飛雲熒惑星姓渙空名維渟字散融¶
夫人姓陽常名華瓶字𤣥羅太白星姓寥靈名振尋夫¶
人姓明常名飆英字靈思辰星姓肇咺名精源夫人姓¶
淵常名𤣥華字龍娥鎮星姓藏睦名躭延夫人姓康常¶
名空瑶字非賢雷公江赫沖電母秀文英風伯方道彰¶
<pb:KR4e0201_WYG_172-3b>¶
雨師陳華夫俱見道經閻羅王名閃多見佛經¶
酉陽雜爼云二十八宿昴為首姓鞞耶尼形如剃刀屬¶
火畢姓頗羅墮形如笠屬木觜姓毗梨佉耶尼形如鹿¶
頭屬日又月之子參姓天婆斯失絺形如婦人黶屬日¶
井姓參形如足跡屬日鬼姓炮波羅毗形如佛胷屬木¶
柳姓同參形如蛇亦屬日星姓賔伽耶尼形如河岸屬¶
火張姓瞿曇形同井屬福徳天翼姓憍陳如形同井屬¶
林天軫姓迦遮延形如人手屬毗婆梨帝角姓貨多羅¶
<pb:KR4e0201_WYG_172-4a>¶
形同軫屬喜樂天亢姓迦㫋延氐姓多羅尼(二星不/載形屬)房¶
姓阿藍婆形如瓔珞屬慈氏天心姓迦羅延形如大麥¶
屬忉利天尾姓遮耶尼形如蝎尾屬臘師天箕姓持父¶
迦形如牛角屬清浄天斗姓莫迦還形如人拓石(屬不/載)¶
牛姓梵嵐摩形如牛頭屬梵天女姓帝利迦形同心屬¶
毗紐天虚姓同翼形如鳥危姓單羅尼形同參(屬俱/不載)室¶
姓閻浮都迦屬蛇頭天(蝎天之子/形不載)壁姓陁難闍奎姓阿¶
瑟吒(形屬/不載)婁姓阿含婆形如馬頭胃姓䭾伽毗形如鼎¶
<pb:KR4e0201_WYG_172-4b>¶
足(屬不/載)按此稱貝編當是佛書耳而藏經不載又有祭¶
昴用乳畢用鹿肉觜用果參栁牛用醍醐井鬼張斗用¶
粳米和蜜星用烏麻翼用黒豆軫用莠稗角氐用花亢¶
用菉豆房用酒肉心危用粳米尾用果根女用鳥肉虛用¶
烏豆汁室用血奎用酪婁用大麥之説必非佛語也¶
北斗魁星名第一執隂第二叶詣第三視金第四拒理¶
第五防仵第六開寳第七招揺¶
太乙君名臘天翁姓張名堅前天翁姓劉西王母又名¶
<pb:KR4e0201_WYG_172-5a>¶
婉衿　甲子神名弓隆呼之入水不溺甲戌神名執明¶
呼之入火不燒¶
太真科經鬼仙名丙戌日&KR0034;生丙午日挻&KR0008;乙卯日矢¶
隋戊午日耳述壬戌日遼辛丑日&KR0146;乙酉日聶左丙寅¶
日天&KR0146;辛卯日&KR0034;酉又虫鬼名髪廷廷馬鬼賜蛇鬼&KR0008;¶
石圭¶
舊儺詞食蛇鬼者申食虎者彿胃食魃者雄伯食祥者¶
騰蘭食咎者攪諸食夢者伯倚食礫者强梁祖(二/名)食蟲¶
<pb:KR4e0201_WYG_172-5b>¶
者死寄生窮竒騰根(三/名)　王延夀所夢有游光□毅諸¶
渠印堯䕫瞿將劇摘胍堯&KR1160;(二字句雜並/見酉陽  俎)¶
鍾山神鼓崑崙山陸吾泑山蓐收日光山計䝉岐山涉¶
鼉夫夫山于兒海北鍾山燭隂差丘北曰奢比尸大人¶
北曰肝榆尸朝陽谷曰天旻巴神曰孟涂東海渚偶䝞¶
子偶京湯谷奢比尸西海渚弇兹月山曰嘘南海渚不¶
返胡余(一/名)北海渚禺强櫃海九鳳又强梁(見山/海經)五嶽真¶
形圖東嶽嵗崇西嶽善□南嶽崇□北嶽晨□中嶽惲¶
<pb:KR4e0201_WYG_172-6a>¶
□龍魚圖泰山姓圓名常龍衡山姓丹名靈峙華山姓¶
浩名鬱狩恒山姓澄名漕渟嵩山姓夀名逸羣呼之令¶
人不病東海神姓馮名脩青又名阿明夫人姓朱名隠¶
娥一又名阿明南海姓祝名赤夫人姓翳名逸寥一又¶
名祝融西海姓勾大名丘伯夫人姓靈名素蘭一又名¶
巨乗北海姓是名禹帳里夫人姓結名連翹一又名禺¶
疆又河圖東方蒼帝神名靈威仰南方赤帝神名赤熛¶
怒中央黄帝神名含樞紐西方白帝神名白招拒北方¶
<pb:KR4e0201_WYG_172-6b>¶
黒帝神名叶光記與道經所載俱不同恐俱未可信也¶
龍魚圖又有泰山將軍唐臣霍山將軍朱丹華山將軍¶
鄒尚恒山將軍莫恵嵩山將軍石𤣥　太公金匱南海¶
神曰祝融東海神曰勾芒北海神曰𤣥㝠西海神曰蓐¶
收又不同¶
鄭君云五兵皆有名誦之亦有驗刀名大房虚星主之¶
弓名曲張氐星主之矢名彷徨熒惑星主之劒名失傷¶
角星主之弩名逺望張星主之㦸名大將軍參星主之¶
<pb:KR4e0201_WYG_172-7a>¶
弓神名曲張見龍魚河圖箭神名續長弩神名逺望刀¶
神名脱光劒神名飛揚俱見太公兵法船神名馮耳見¶
梁簡文記衣服鬼名甚遼見酉陽雜爼¶
山精名䕫水精名罔象山水間精名必方故水精名慶¶
忌故池精名意左右有石水生其間其精名喜水有金¶
者其精名侯伯一足鼈池精名髪頊三軍之精名賔滿¶
木精名彭侯千載木有蟲名賈朏狀如豚玉精名岱委¶
金精名石&KR0008;故宅精名輝文又名山冕可呼使金銀故¶
<pb:KR4e0201_WYG_172-7b>¶
臺屋精名兩貴故市精名毛門室精名傒龍丘墓精名¶
狼鬼廢丘墓之精名元故道徑精名忌又名作器故井¶
精名觀絶厠精名依倚故溷精名卑俱見白澤圖語忘¶
敬遺治産鬼名臨産呼之佳□毅傖儜亦鬼名見東方¶
朔罵鬼書¶
山中之精如小兒頭者其名跂又名熱内如鼓赤色亦¶
一足者其名暉如人長九尺衣裘戴笠者其名金累如¶
龍而五色赤角者其名飛飛呼之不為害大樹精名雲¶
<pb:KR4e0201_WYG_172-8a>¶
陽山水精如吏人者名四徼大蛇著冠幘者名升卿呼¶
之吉¶
百嵗狼為女人名知狐為女人名紫¶
髪神蒼華字大元腦神精根字泥丸眼神明上字英元¶
鼻神王壟字靈堅耳神空閑字幽田舌神通明字正倫¶
齒神咢鋒字羅千心神丹元字守靈肺神皓華字虚成肝¶
神龍烟字含明腎神𤣥㝠字育嬰脾神常在字夢停膽¶
神龍曜字威明見黄庭内景經¶
<pb:KR4e0201_WYG_172-8b>¶
釋氏有姓名可考者阿彌陀佛姓憍尸迦毗婆尸佛尸¶
棄佛毗舍佛俱姓拘若利拘留孫佛拘那含牟尼佛迦¶
葉佛俱姓迦葉釋迦文佛姓刹利又瞿曇氏小字頓吉¶
訛為悉達彌勒佛姓慈氏名阿逸多一祖摩訶迦葉姓¶
婆羅門大目犍連名胡豆一名萊服根須菩提名鳩留¶
産二祖阿難姓刹利三祖商那和脩姓昆舍多名舍那¶
婆斯四祖優波麯多姓首陀七祖婆須密姓頗羅墮八¶
祖佛陀難提姓瞿曇九祖伏䭾密多姓毗舍羅十一祖¶
<pb:KR4e0201_WYG_172-9a>¶
富那夜奢姓瞿曇十二祖馬鳴大士名功勝十五祖迦¶
那提婆姓毗舍羅十八祖迦耶舍多姓蔚頭藍十九祖¶
鳩摩羅多姓婆羅門二十一祖婆脩盤頭姓毗舍佉二¶
十三祖鶴勒那姓婆羅門二十四祖師子二十五祖婆¶
舍斯多姓俱同中國初祖達摩姓刹利帝本名菩提多¶
羅二祖慧可姓姬四祖道信姓司馬五祖𢎞忍姓周六¶
祖慧能姓盧名能僧伽大士姓何髙坐道人名吉友牛¶
頭一祖姓韋二祖智巖姓華鳥窠禪師姓吳名元卿大¶
<pb:KR4e0201_WYG_172-9b>¶
慧姓馮南嶽懷讓姓杜永嘉𤣥覺姓戴石頭姓陳徑山¶
大覺姓朱馬祖道一姓馬二祖慧海姓朱南泉姓王龐¶
居士名藴神㑹姓髙仰山慧寂姓葉溈山靈祐姓趙黄¶
蘗姓邢北宗神秀姓李嵩嶽慧安姓衛支遁姓闗佛圖¶
澄姓帛邢州寺碑則云姓濕竺道潛姓王竺僧度姓王¶
名晞道安姓衛一云姓帛慧逺姓賈寳誌姓朱𤣥奘姓¶
陳名禕慧賾姓李萬廻一行俱姓張梁四公一蜀闖一¶
䨲杰一䴰䵎一仉䏿慧永姓鄱曇邕姓楊僧䂮姓傅竺¶
<pb:KR4e0201_WYG_172-10a>¶
道生姓魏慧觀姓崔慧義姓梁道淵姓冦慧琳姓劉𤣥¶
暢姓趙僧逺姓皇僧慧姓皇甫寳亮姓徐法通姓禇單¶
道開姓孟白足和尚名曇始𤣥髙姓魏僧旻姓孫法雲¶
姓周智藏姓顧慧超姓㢘慧約姓婁僧稠姓孫僧達姓¶
李三車法師姓尉遲忠國師姓冉圭峯姓何宣律師姓¶
錢釋智永姓王智果同懷素姓錢齊已姓胡貫休姓姜¶
辨才姓袁見佛經典傳燈録髙僧傳法書要録等書¶
自古文章之士稱以仙去者理或有之葢天地冲美秀¶
<pb:KR4e0201_WYG_172-10b>¶
特之氣見予獨多生有所自出有所為則去有所歸固¶
其宜耳淮南王與八公上昇東方朔為華陽洞主司馬¶
季主委羽托化南華冲虚各備仙職嵇康郭璞並著兵¶
觧曹植為遮須國王蔡邕為修文郎劉楨徐幹王粲俱¶
為侍中王茂𢎞為尚書令陶隠居為蓬萊都水大監魏¶
鄭公為太陽都録太監李長吉召賦玉樓記杜佑馬總¶
為六押大都統白居易為海山院主韓退之為真官冦¶
萊公蔡忠恵俱為閻浮提王龎籍為王屋山君韓魏公¶
<pb:KR4e0201_WYG_172-11a>¶
為紫府真人石曼卿為芙蓉城主王平甫為靈芝館仙¶
官蘇子瞻為奎宿一云紫府押衙劉景文為雷部掌事¶
沈文通為地下曹司杜少陵生前為文星典吏及其殁¶
也又與李青蓮輩俱優游江湖稱散僊近顧太保鼎臣¶
嘗三夢徐昌穀任第二殿帝君後陸詹事深將終之夕¶
亦預夢之其事尤竒怪予别有紀¶
又覽真誥諸書按孔子為太極上真公治九嶷山一云¶
廣桑山真君顔回為明晨侍郎後為三天司直一云與¶
<pb:KR4e0201_WYG_172-11b>¶
卜商俱修文郎召公為南明公張良為門下侍中張衡¶
揚子雲為北方鬼帝治羅鄷山周公為北帝師莊周為¶
太𤣥博士嵇康為中央鬼帝治抱犢山屈原為海伯統¶
八海王弼為丘監嚴君平尚在峨眉山鬼谷子為太𤣥¶
師治青城山墨翟為太極仙卿郭景純為都録司命治¶
雲臺山周顗為鬼官司命季札為北明公賈誼為西明¶
都禁郎以治馬融事不當謫遷太山司馬郗鑒為南門¶
亭長臧洪為北斗天門亭長紀瞻為北天修門郎與虞¶
<pb:KR4e0201_WYG_172-12a>¶
譚更直守天門顧和為執葢郎温太真為監海伯杜預¶
為長史王嘉徐庶何晏殷浩俱侍帝晨庾亮為北太常¶
前中衛大將軍孔融為後中衛大將軍陶侃為西河侯¶
蔡謨為長史荀彧為北明公賔友謝幼輿為左副監¶
鬼神中聖者梁成賢者吳季子顔淵卜商為修文郎¶
十方三世所有一切世界皆悉具四種相刼謂成住壊¶
空成而即住住而續壊壊而復空空而又成連環無端¶
都將成住壊空八十轆轤結算一十三萬四千四百萬¶
<pb:KR4e0201_WYG_172-12b>¶
年為始終之極數所謂一大刼也一日月周行四天下¶
光明所照是為一世界如是千世界中有千日月千須¶
彌山王四千天下四千大海四千惡道千閻羅王千四¶
天王千忉利天至千梵天是為小千世界爾所小千千¶
世界是為中千世界爾所中千千世界是為三千大千¶
世界如是世界周匝成壊衆生所居名一佛刹¶
四果預流即須陀洹為初果一來即斯陀含為二果不¶
來即阿那含為三果無生即阿羅漢為四果自此以上¶
<pb:KR4e0201_WYG_172-13a>¶
獨覺菩提為辟支佛自覺覺他為一切菩薩摩訶薩行¶
因果圓滿為諸佛無上正等菩提¶
佛經如觀音大勢至文殊普賢皆久已造佛境而不肯¶
成佛普賢則廣大脩習圓滿未退名未息願文殊則深¶
入善權廣化衆生故未取道觀世音於阿彌陀佛滅後¶
成等正覺號普光功徳山王如來彼佛國土曰衆寳善¶
集莊嚴大勢至繼觀音成佛號善住功徳寳王如來至¶
文殊為七佛導師又云過去無鞅數佛皆其弟子成佛¶
<pb:KR4e0201_WYG_172-13b>¶
之時以恒沙諸佛世界為一佛刹其佛刹裝嚴比阿彌¶
陀佛猶大海水比一滴水則諸佛功徳未有如文殊者¶
也¶
釋迦於諸弟子授記後當成佛至云彌勒發意先我之¶
前四十二刼我於其後乃發道意於此賢刼以大精進¶
超越九刼得於無上正真之道則授記先後又有不可¶
定者釋迦雖先成佛於五濁惡世人夀百嵗時彌勒成¶
佛當人夀八萬嵗時初㑹度人九十六億第二㑹九十¶
<pb:KR4e0201_WYG_172-14a>¶
四億第三㑹九十二億爾後度人無數葢佛無髙下功¶
徳有大小縁與願力所成耳¶
釋氏謂太昊即應聲大士孔子即儒童菩薩顔子即光¶
浄菩薩老子即摩訶迦葉道家謂尹喜為釋迦佛老子¶
遣化葢其徒相傾之談耳¶
老子在天皇時為通𤣥天師地皇時為有古先生人皇¶
時為盤古先生伏羲時為鬱華子神農時為大成子祝¶
融時為廣夀子黄帝時為廣成子帝嚳時為録圖子帝¶
<pb:KR4e0201_WYG_172-14b>¶
堯時為務成子帝舜時為尹夀子夏禹時為真行子商¶
湯時為錫則子後以商王陽甲十八年降胎至武丁九¶
年生在周西伯時為藏史號爕邑子武王時為柱下史¶
號育成子成王時為經成子康王時為郭叔子西出闗¶
自流沙還授禮於孔子在天以玉晨大道君為師在人¶
間以常樅為師老子生登行九步步生蓮花左手指天¶
右手指地曰天上地下唯道為尊釋迦生時登行七步¶
一手指天一手指地曰天上地下唯我為尊不應相同¶
<pb:KR4e0201_WYG_172-15a>¶
如此¶
老子一名李耳字伯陽二名雅字伯宗三名忠字伯光¶
四名石字孟公五名重字子文六名定字元陽七名元¶
字伯始八名顯字元生九名徳字伯文老子身九變有¶
七十二相八十一好七十二相者頭圓為天伏晨蟠起¶
玉枕穹窿皓髪如鶴長七尺餘眉有北斗其色翠緑其¶
間紫毛長五寸餘虎髭龍髯素潔如絲耳無輪郭中有¶
三漏髙平於頂厚而且堅兩目日光方瞳緑筋鼻有雙¶
<pb:KR4e0201_WYG_172-15b>¶
柱形如截筒口方如海唇赤如丹氣有紫色其香如蘭¶
齒如編貝其堅如銀數有六八上下均平舌長且廣形¶
如錦文玉泉充溢其味甘香每發妙言聲如金玉顴髙¶
而起頥方若矩日角月圓金容玉姿龍顔肅肅鳳視閑¶
閑額有兑象參午上達天庭平坦金匱充盈腹有白痣¶
頥有玉丸項有三約鶴素昂昂垂臂過膝手握十文其¶
指纎長爪有玉甲身有緑毛胸有偃骨背負河魁臍深¶
寸餘腹軟如綿心有錢文腹有𤣥痣眼有輪文足蹈二¶
<pb:KR4e0201_WYG_172-16a>¶
卍指有乾坤身長丈二徧體芳香面方而澤上下三停¶
身如金剛貌若琉璃行如虎步動若龍趨此其相也左¶
扶青龍右據白虎前導朱雀後從𤣥武頭䕃紫文足履¶
蓮花頂負兩景五明曜日身有圓象洞照九天兼前仙¶
相光色竒妍總八十一謂之好也見法輪經老子史略¶
般若經如來三十二相足下有平滿相猶如奩底地雖¶
髙下隨足所蹈坦然等觸第一足下千輻輪文輞縠衆¶
相無不圓滿第二手足竝皆柔軟如兠羅綿第三兩足¶
<pb:KR4e0201_WYG_172-16b>¶
一一指間猶如鴈王鞔網交絡文同綺畫第四手足諸¶
指圓滿纎長可愛第五足跟廣長圓滿與趺相稱第六¶
足趺脩髙光滿與跟相稱第七雙腨漸次纎圓如鹿王¶
腨第八雙臂平立摩膝如象王鼻第九隂相勢鋒藏密¶
猶龍馬第十毛孔各一毛生紺青宛轉第十一髪毛端¶
皆上靡右旋宛轉第十二身皮細薄滑潤垢水不住第¶
十三身皮金色晃耀諸寳莊嚴第十四兩足兩掌中頸¶
雙肩七處充滿第十五肩項圓滿殊妙第十六膊腋悉¶
<pb:KR4e0201_WYG_172-17a>¶
皆充實第十七容儀洪滿端直第十八身相脩廣端嚴¶
第十九體相量等圓滿如諾瞿陀第二十頷臆并身上¶
半威容廣大如師子王第二十一常光面各一尋二十¶
二齒相四十齊平浄密根深白逾珂雪二十三四牙鮮¶
白鋒利二十四常得味中上味二十五舌相薄浄廣長¶
能覆面輪至耳髪際二十六梵音詞韻和雅隨衆多少¶
無不等分二十七眼睫猶若牛王紺青齊整二十八眼¶
睛紺青鮮白紅環間節皎潔分明二十九面輪猶滿月¶
<pb:KR4e0201_WYG_172-17b>¶
眉相皎浄如天帝弓第三十眉間有白毫相柔輭如絲¶
白逾珂雪三十一頂上烏瑟膩沙髙顯隆圓猶如天葢¶
三十二¶
祖庭廣記曰先聖生有異質凡四十九表反目洼面月¶
角日凖河目海口斗唇昌顔均頥輔喉駢齒龍形龜脊¶
虎掌駢脇參膺圩頂山臍林胔翼臂注頭阜脥堤眉地¶
足谷竅雷聲澤面如䝉倛(兩目方/相也)手垂過膝眉一十二¶
彩目六十四理立如鳳峙坐如龍蹲手握天文足履度¶
<pb:KR4e0201_WYG_172-18a>¶
字望之如仆就之如升脩上趨下末僂後耳視若營四¶
海耳垂珠庭胷有文曰制作定世符身長九尺六寸腰¶
大十圍¶
人鳥山經云佛經稱須彌山即人鳥山又名𤣥圃山或¶
名大地金根山本無妙𤣥山元氣寳洞山神𤣥七轉觀¶
天山綦布三百六十億萬里自然七寳宫殿為元始天¶
尊治按佛經稱須彌山頂為帝釋天所居山頂四面峯¶
挺出各髙七百由旬金銀琉璃玻璃真珠車渠碼碯之¶
<pb:KR4e0201_WYG_172-18b>¶
所莊校然其上復有諸天道經所稱人鳥山在諸天最¶
尊處似不同也¶
須彌山半四萬二千由旬有四天王天須彌山頂為帝¶
釋天上一倍為夜摩天上為兠率陀天化樂天他化自¶
在天梵衆天梵輔天大梵天少光天無量光天光音天¶
少浄天無量浄天徧浄天福生天福夀天廣果天無想¶
天無煩天無熱天善見天善現天色究竟天無邊空處¶
天無邊識處天無所有處天非想非非想處天凡二十¶
<pb:KR4e0201_WYG_172-19a>¶
八天四天以下又有日月星宿天常憍天持鬘天堅首¶
天凡三十二種所謂三十三天者即帝釋天宫也見因¶
本經與阿含經又不盡同(闕/)¶
<pb:KR4e0201_WYG_172-20a>¶
　¶
　¶
　¶
　¶
　¶
　¶
　¶
　¶
<pb:KR4e0201_WYG_172-20b>¶
　¶
　¶
　¶
　¶
　¶
玉皇上帝初刼為光嚴妙樂國浄徳王太子捨位脩道¶
八百刼捨位復行忍辱三千二百刼始證金仙為清浄¶
自然覺王如來又經億刼始證玉帝位見本行經¶
<pb:KR4e0201_WYG_172-21a>¶
大黄皇曽天大明玉完天清明何童天𤣥胎平育天元¶
明文舉天七耀摩夷天名六天欲界夀萬嵗虛無越衡¶
天太極濛翳天赤明和陽天𤣥明恭華天曜明宗飄天¶
竺落皇笳天虚明堂曜天觀明端靖天𤣥明恭慶天太¶
煥極瑶天元載孔昇天太安皇崖天顯定極風天始皇¶
孝芒天太皇翁重天無思江由天上揲阮樂天無極曇¶
誓天名十八天色界積億嵗皓庭霄度天淵通元洞天¶
翰寵妙成天秀樂禁上天右四天無色界積年萬刼無¶
<pb:KR4e0201_WYG_172-21b>¶
上常融天玉隆騰勝天龍變梵度天名四梵天夀命無¶
有大期為三十二天合清微天禹餘天大赤天及無上¶
大羅天為三十六天見靈寳本元經¶
第一無景無色鬱單無量天第二無形清微天第三無¶
精波羅摩褥天第四入色水無量億羅天第五無極洞¶
清上上禪善無量夀天第六𤣥微自然上虚禹餘天第¶
七𤣥清上炁那首約浄天第八梵行上清炁稽那遏浄¶
天第九無窮洞虚極上須延天第十𤣥梵玉虚無精無¶
<pb:KR4e0201_WYG_172-22a>¶
羅迦浄明天第十一無𤣥元達上靈赤天第十二大梵¶
元炁離和天第十三無極上虛玉空𤣥洞寂然天第十¶
四梵無色上真炁潘羅𤣥妙天第十五飛梵行真上𤣥¶
芩謾福徳天第十六雲梵流精中元近&KR0034;&KR0034;渟天第十¶
七𤣥上洞極無崖不驕樂天第十八大梵𤣥天元精答¶
惒近蒢天第十九行梵紫虚上元首帶快見天第二十¶
虚梵上清化靈須陀結愛天第二十一上極無景洞微¶
化應聲天第二十二大梵九𤣥中元阿給道徳天第二¶
<pb:KR4e0201_WYG_172-22b>¶
十三行梵元清下靈炁須逺天第二十四極梵洞微九¶
靈炁須帶阿那天第二十五無名至極洞微梵寳天第¶
二十六微梵𤣥天炁帶扇給道徳天第二十七虛梵天¶
炁蟬然識慧天第二十八空梵中天續元伊擅天第二¶
十九太極無崖紫虛洞幽梵迦摩夷天第三十録梵自¶
然識慧入天第三十一𤣥梵大行無景無所念慧天第¶
三十二雲梵上行維先何擅天第三十三無色𤣥清洞¶
微波黎答惒天第三十四洞微𤣥上梵炁阿竭含那天¶
<pb:KR4e0201_WYG_172-23a>¶
第三十五𤣥上禄梵滅然天第三十六極色上行梵泥¶
維先若那天亦見道經與琅函經所載又各不同¶
東方極豪林之墟名呵羅提國人夀四百嵗南方極洞¶
陽之野其國人夀三百六十嵗西方極浩素之壟其國¶
人夀六百嵗北方極朔隂之庭名旬羅之國人夀三百¶
嵗上方上清陽灰空之内其國人髙上玉皇萬聖帝真¶
惟刼為年直下極大風澤名寳真無量國人夀一千二¶
百嵗見放品經¶
<pb:KR4e0201_WYG_172-23b>¶
龍漢之後天地破壊逮至赤明開光天地復位一刼周¶
又復破壊逮至開皇天地復位出洞𤣥靈書又五刼龍¶
漢為木刼赤明為火刼延康為土刼開皇為金刼上皇¶
為水刼一起一伏周而復始見猶龍傳識者非之以為¶
漢武帝時始建有年號何得於窮刼之前預有之乎¶
九天上第一天名鬱單無量天人夀九百萬嵗嵗如世¶
間五百嵗第二天名上上禪善無量夀天人夀三千六¶
百萬嵗嵗如世間一千嵗第三天名梵監天人夀一億¶
<pb:KR4e0201_WYG_172-24a>¶
五千二百萬嵗嵗如世間二千嵗第四天名兠術天人¶
夀六億八百萬嵗嵗如世間四千嵗第五天名不驕樂¶
天人夀二十三億四千萬嵗嵗如世間八千嵗第六天¶
名化應聲天人夀九十二萬億一千六百萬嵗嵗如世¶
間六千嵗第七天名梵寳天人夀七刼嵗如世間五千¶
嵗第八天名梵摩迦夷天人夀二刼嵗如世間千五百¶
嵗第九天名波黎答恕天人夀四刼嵗如世間二千五¶
百嵗其一天俱别置三天合三十六天見太霄琅書¶
<pb:KR4e0201_WYG_172-24b>¶
四天王天夀五百嵗以人間五十嵗為一日忉利天夀¶
千嵗以人間百嵗為一日燄摩天夀二千嵗以人間二¶
百嵗為一日兠率天夀四千嵗以人間四百嵗為一日¶
化樂天夀八千嵗以人間八百嵗為一日他化自在天¶
夀一萬六千嵗以人間一千六百嵗為一日摩身天夀¶
三萬二千嵗以人間三千二百嵗為一日梵迦三天夀¶
一刼光音二天夀二刼遍浄三天夀三刼果實三天夀¶
四刼無想天夀五百刼無造天夀千刼無熱天夀二千¶
<pb:KR4e0201_WYG_172-25a>¶
刼善見天夀三千刼大善天夀四千刼色究竟天夀五¶
千刼空處天夀一萬刼識處天夀二萬一千刼不用處¶
天夀四萬二千刼有想無想天夀八萬四千刼見阿含¶
經按佛道二經雖不同大抵言天夀噫夀則夀矣亦終¶
有盡也¶
𤣥都玉京山前為元京山峨眉山右為廣霞山左為紅¶
映山紫空山五間山皆在玉清上大羅下又三秀山在¶
玉京前金華山寒童靈山秀華山俱在玉京右三寳山¶
<pb:KR4e0201_WYG_172-25b>¶
飛霞山在玉京後浮絶空山在太清中皆真氣所化上¶
有宫闕¶
東嶽廣桑山在東海中南嶽長離山在南海中西嶽麗¶
農山在西海中北嶽廣野山在北海中中嶽崑崙山在¶
九海中為天地心此大五嶽也方壺山在北海扶桑山¶
蓬萊山沃焦山在東海連石山在東南鍾山在北海方¶
丈山員嶠山岱輿山俱在大海中鄷都山在九壘之下¶
𤣥洲在北海中瀛洲穆洲祖洲俱在東海中鳳麟洲聚¶
<pb:KR4e0201_WYG_172-26a>¶
窟洲生洲俱在西海中炎洲在南海中又元洲長洲俱¶
在大海中滄海島在大海中髙五萬里皆神仙所居五¶
帝所理中國五嶽東嶽泰山羅浮括蒼為佐命䝉山東¶
山為佐理南嶽衡山霍山潛山為儲副天台句曲為佐¶
理中嶽嵩山少室武當為佐命太和陸渾為佐理西嶽¶
華山地肺女几為佐命西城青城峨眉嶓冡西𤣥戎山¶
吳山為佐理北嶽恒山河逢抱犢為佐命𤣥隴崆峒陽¶
洛為佐理又三佐命山青城山天柱山廬山又有十大¶
<pb:KR4e0201_WYG_172-26b>¶
洞天則王屋委羽西城西𤣥青城赤城羅浮句曲林屋¶
括蒼三十六洞天則霍林蓬𤣥朱陵總真總𤣥司真虛¶
陵大妙洞虚詠真丹山赤水極𤣥陽明徳𤣥天寳極𤣥¶
好生上元天柱司𤣥昇真化𤣥貴𤣥司真容城太玉太¶
秀法樂長耀寳光太上寳𤣥秀樂長真玉闕寳圭湘真¶
太虚洞陽隠觀𤣥真太元大酉華妙金庭崇妙丹霞仙¶
都祈仙青田大鶴太滌𤣥葢朱湖太生良常方㑹白馬¶
𤣥光金華洞光紫𤣥洞盟皆有真仙主之七十二福地¶
<pb:KR4e0201_WYG_172-27a>¶
則地肺仙源玉瑠青嶼崆峒郁木坑武當君山桂源靈¶
墟沃洲天姥岑若耶溪巫山清逺東白安山馬嶺鵞羊¶
洞真壇洞宫玉清壇靈源陶山爛柯龍虎勒溪靈應白¶
水源金精閤皁始豊逍遥東白源鉢池論山毛公壇九¶
華桐栢平都緑蘿章觀抱犢大面虎溪元晨徳山鷄籠¶
玉峯(在藍/田)商谷張公洞長白中條霍山雲山四明(在棃/州)¶
緱氏臨卭少室翠微大隠白鹿天柱大若巖&KR0008;山西白¶
天印金城三皇井沃壤三十六靖廬綿竹紫葢瀘水丹¶
<pb:KR4e0201_WYG_172-27b>¶
陵守𤣥靈浄送仙契静凌虛鳳凰子真𤣥性契𤣥啓𤣥¶
出谷君平斗山光天眼徳尋𤣥得一啓靈宗華朝真黄¶
堂迎真招隠紫虚啓聖啓靈鳳臺東華祈仙元陽東蒙¶
貞陽右皆有仙真修煉之跡按記事者可謂詳悉矣然¶
滇詔之地碧鷄金馬蒼山洱水勝甲天下又自廣而西¶
山皆聳秀黛碧洞多深窈宏靚寧無仙真總理葢記者¶
當其時中國版圖未偹無所考證耳四海之外九天之¶
表乃能懸立五嶽羣山之名耶¶
<pb:KR4e0201_WYG_172-28a>¶
仙人有赤松子神農時為雨師赤將子輿黄帝時人仕¶
堯為火正赤須子秦穆公時為主魚吏張子房欲從赤¶
松子游張君房迎赤須子而師之其相類乃爾¶
　¶
　¶
　¶
　¶
　¶
<pb:KR4e0201_WYG_172-28b>¶
　¶
　¶
　¶
　¶
　¶
　¶
　¶
　弇州四部稿巻一百七十二¶
